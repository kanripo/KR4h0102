# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:03.386374
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0454-070皇明文衡-卷之七十.
<pb:KR4h0102_SBCK_070-1a>¶
皇明文衡卷之七十¶
　　神道碑¶
　　　巢國華武莊公神道碑　宋濂¶
自古興王之際天旣生眞人極民塗炭之中必有如虎之將¶
弘展其丕猷弼成其大業此如燭照而龜卜蓋無疑者以漢¶
唐言之則雲臺二十八將凌煙閣二十四人是已洪惟¶
皇帝當四海逐鹿之秋龍飛淮甸嘘陽吸隂反掌之間廓淸¶
八極夷荒蠻檄罔不臣妾當是時謀臣猛士效忠宣力其衆¶
如雲&KR0002;和陽華公亦其一人也歟公諱高姓華氏字則未聞¶
所謂和陽則其所居之郡也曾大父汝徳贈中奉大夫湖廣¶
等處行中書省叅知政事護軍追封武陵郡公曽祖妣張氏¶
追封武陵郡夫人大父某贈資善大夫湖廣等處行中書省¶
<pb:KR4h0102_SBCK_070-1b>¶
左丞上𫉬軍追封武陵郡公祖妣張氏追封武陵郡夫人父¶
德新贈榮祿大夫湖廣等處行中書省平章政事柱國追封¶
澧國公妣童氏追封澧國夫人公之生也挺然有英氣人見¶
之者咸曰是子異日必亢厥宗及壯其材果超群𩔖不屑屈¶
人下同黨多嚴憚之至正中天下大亂所在盗賊乗時為患¶
害屠劉其黔&KR0058;蕩析其室廬剽&KR1025;其玉帛公慮蹙迫州境卽¶
於所居黄㻻結集水砦名募強丁淬濿刀劍晝夜為禦侮計¶
練閱有法暗合古之將畧遐邇聞者多荷杸相從于時¶
帝初起兵臨濠智勇之士雷動而霧集公遂帥衆而來𨽻于¶
麾下及大兵飛渡長江進克采石&KR0071;攻蕪湖駐漂水而定建¶
業檮京口而下江隂公皆從諸將建立奇勛會張士誠據有¶
淮浙數州之地肆為不恭侵軼邊陲¶
<pb:KR4h0102_SBCK_070-2a>¶
帝乃震怒遣大將出師討之公復在行摧敵于舊舘䧟城子¶
姑&KR0171;拓土于淮東其功號為&KR0057;偉蓋公自從軍授以先鋒之¶
職八轉至榮祿大夫湖廣等處行中書省平章政事迨夫大¶
統旣集¶
帝念將帥百戰之勞定功行賞上則公爵次則侯封各錫以¶
鐡劵金書傳示子孫俾世其祿於是授公開國輔運推誠宣¶
力武臣榮祿大夫柱國封廣德侯食祿六百石公未及授劵¶
請　命往廣海廵視城陴整飭軍隊行次崖州以疾薨于官¶
舍年五十又九實洪武四年三月二十七日也訃聞¶
帝懷悼不巳　詔有司迎公之柩以是歲六月某日還塟於¶
黃墩先墓之次藏劵墓中以慰公於九泉且進封巢國公謚¶
曰武莊階加特進勲加右柱國褒崇之意無不備至公一子¶
<pb:KR4h0102_SBCK_070-2b>¶
景春蚤世竟無嗣續其配灃國夫人蔣氏先薨至是與公合¶
塟焉旣塟禮部以聞¶
帝&KR0002;曰其今國子司業宋濂製為碑銘𣗳諸神道尚書臣陶¶
凱卽日傳命授臣臣不敢辭臣聞傳記所稱用世之士非材¶
勇為難而炳於幾先者為難公當群雄疊奮之時亦欲以一¶
障自效見¶
帝之頃卽知天位之有在人情之所屬統其部曲驩然來歸¶
非有先幾之識者能之乎其建𣗳功烈安享尊榮爵封上公¶
位躋極品亦宜也雲臺凌煙之衆又豈得專美于前乎臣旣¶
歷序公之戰功次第于石復繫之銘辭曰¶
士之所貴炳于幾先誠獲所依身名兩全當元之季王綱觧¶
紐群雄虎爭鹿知誰手維武莊公家于和陽依水建砦以遏¶
<pb:KR4h0102_SBCK_070-3a>¶
㓂欀¶
皇帝龍興知爲眞主仗劍相從率先多士¶
帝曰俞哉爾兵我從卽麾義旗同渡大江牛渚旣殱于湖亦¶
捷溧水洋洋視如一髪¶
天兵載揚翔飈震霆秣陵南徐次第而平况此江隂𫝑如破¶
竹兵鋒所向無強不&KR1518;鄰有勍竪據浙連淮來撼大𣗳何哉¶
蚍蜉　皇赫斯怒命將行伐鏟破連營洊除窟穴復勑雄師¶
定淮之東載綏載寧載約其同凡斯諸役公無不與展力攄¶
誠亦云備至天淸地寧六合一家大統旣定論賞有差黃金¶
鏤書鑄鐵爲劵作誓剖符千齡弗變¶
皇恩下&KR0013;將膺寵榮訃來海南聞者涕零　宸𠂻憫惻爲詔¶
郡縣旋其柩車就鄕而窆崇階峻爵極于上公龍光有赫賁¶
<pb:KR4h0102_SBCK_070-3b>¶
及幽宫傳臣作銘播揚嘉績百世之下視此貞刻¶
　　　明故資善大夫御史中丞兼太子賛善大夫章公神¶
　　　道碑銘¶
嗚呼是爲吾友龍泉章公之墓&KR0004;予未識公時輙稔聞其名¶
及公應聘而起同赴于南京同館于靑溪同出入禁署以備¶
顧問如是者四三年私竊以爲生我者父母知我之志者唯¶
公而巳不知公何爲棄予而遽死矣乎有善孰予相孰知我¶
瑕疵而攻之乎神道之銘公之子特以爲屬肝腸百裂其何¶
能綴緝言辭乎相知之&KR0055;者不爲之則鋪張君子之休美不¶
識當屬之誰乎因抆淚而序之曰公諱溢字三益姓章氏處¶
之龍泉人遠祖有曰巖者仕宋以兵部尚書守泉州始家于¶
南安至唐康州刺史及又自南安遷建之浦城及生福州軍¶
<pb:KR4h0102_SBCK_070-4a>¶
事判官脩脩生光祿大夫檢校太傅西北靣行營招討制置¶
等使持節高州諸軍事高州刺史仔鈞娶練氏生子十五人¶
其第三子獻誠仕南唐爲銀靑光祿大夫檢校司徒獻誠生¶
文錫仕宋爲秘書省校書郞文錫生都官郞中重又自浦城¶
遷于龍泉子孫遂爲龍泉人重生吉吉生順順生公琛公琛¶
生世安世安生舉舉生宗宗生鄕貢進士輔輔生文義文義¶
生用之用之生強宗強宗生煥文則公之高祖也曾祖諱斯¶
立祖諱格父諱遇孫母某氏公之始生其音如鍾父母疑爲¶
不祥幾棄不舉及成童嶷然莊重不習鄕井輕儇態諸兄出¶
應科繇頗爲儕𩔖所侵苦公忿曰彼徒謂我弱爾吾不自厲¶
豈爲男子邪乃往受事縣官卽有曲者舉正理&KR0033;之衆始愧¶
服比弱冠從鄉先生王叔剛游從事於正心脩身之學旣又¶
<pb:KR4h0102_SBCK_070-4b>¶
聞金華爲文獻之&KR0022;間出游以次叩其統緒浙東憲使秃堅¶
不花請與語悅之巳而改官陜西要公與俱至虎林心忽驚¶
悸力辭而歸抵家父病已革越八日而逝人以爲純孝所感¶
至正壬辰蘄黄妖㓂自閩犯龍泉公與從子存仁避亂山中¶
而存仁爲㓂所執公心計曰吾兄止有一息不可使無後挺¶
身出謂賊曰兒㓜無所知我願代之賊聞公名方出重購以¶
求及得公大喜賊帥欲問計公正色拒之曰君等皆有父母¶
妻子顧爲此㓕族事邪賊怒繫之柱以刀磨其脅曰不降者¶
且死公曰貪生惡死固人常情然吾終不爲不義屈賊愈益¶
怒曰汝誠不畏死邪公曰死卽死何畏乎賊壯之不敢加害¶
公夜紿守者乗間旣脫歸乃集里民爲兵不旬日擊却之處¶
州府判官以兵來龍泉欲盡誅平民詿誤者石抺將軍宜孫¶
<pb:KR4h0102_SBCK_070-5a>¶
實總兵政公走麾下說曰將軍知賊之由乎曰不知也公曰¶
貧民迫於凍餒故相挻而從盗誠得一循吏招輯之民卽貧¶
民耳今不出此而肆行剪屠是殆揚湯以止沸也不識可乎¶
石抺將軍曰善㣲先生言事幾敗卽檄判官毋擅殺石抺將¶
軍服公噐識留幕下與議軍事其平屬縣慶元及建寧之浦¶
城松溪群盗公有力焉上其功江浙行省丞相康里公承制¶
授公將仕郎龍泉縣主簿辭不受海㓂起黃巖掠沿海郡縣¶
行省命石抹將軍守台城台之寧海民亦為變攻圍台城急¶
石抺將軍飛檄召公爲援公方退居田里得將軍檄卽起曰¶
吾&KR0022;非石抺將軍人且盡為枯骨今一旦有急正我報德之¶
秋也集趫勇少年數百人畫夜行至城下約內外夾擊賊遂¶
潰海㓂亦遁去寧海大飢豪民吳甲蔣乙積粟不糶公言於¶
<pb:KR4h0102_SBCK_070-5b>¶
石抹將軍將軍因屬公行縣振之公至縣卽抵二豪罪發其¶
粟賑餓夫其&KR0057;困者俾僧作糜食之公還龍泉龍泉亦歲儉¶
大家有粟高其&KR0033;且不發公先以私田易粟貸里人乃行勸¶
分之政民受其惠為多隣邑靑田潘惟賢為盗而龍泉監縣¶
寳忽丁貪虐無&KR0250;民因導潘攻縣治寳忽丁棄印走公同其¶
師王剛叔召豪傑與賊戰敗走之縣治遂復行省給銀幣為¶
賞寳忽丁懼棄職𫉬罪而愧公有功乃謀害公公方贊元帥¶
黑的兒開府處城未敢發會帥府問寳忽丁罪遂結季溪惡¶
少拒命首害剛叔于家帥府檄兵襲擊之寳忽丁遁去於是¶
處之七縣盗皆&KR1123;起行省移石抺將軍以行樞宻院判官分¶
治處州公謂石抹將軍曰松陽小醜不速平將養成大患邪¶
將軍曰唯君處之公乃遣千戸曹勝安督兵授以方畧一戰¶
<pb:KR4h0102_SBCK_070-6a>¶
盡䧏之分院上其功行省陞承事郞松陽縣尹又辭不受元¶
帥葉君琛攻鄭㓂於麗水屢爲所敗分院調公及樞宻院都¶
事胡君&KR0055;合討之公與胡君統軍至浮雲賊衆來逆戰竝山¶
爲長陣兵旣接我軍張左右翼夾攻之賊大敗&KR0033;擣其巢穴¶
賊望見公來拜乞曰我非爲㓂者待我殱此海蠻卽䧏矣海¶
蠻謂葉君所部海軍也公曰吾不知他特捕反者爾賊爲内¶
外二砦公麾兵踰外砦立壁或疑壁於兩砦間非利公曰非¶
爾輩所知我旣踰外砦則内砦疑其已䧏而外砦亦計其疑¶
已二砦相疑破賊必矣壁未完賊突至相持未有勝眞公麾¶
奇兵橫擊賊奔北卽移兵圍内砦數重下令急攻遂䧟之執¶
鄭寘諸法外砦亦降行省復授福建行省檢校官㝷又改除¶
奉訓大夫處州路總&KR0249;府判官皆不受南行臺治書侍御史¶
<pb:KR4h0102_SBCK_070-6b>¶
錢木烈思分臺于婺長鎗軍叛迫其城治書遣從事楊迪徴¶
師於公公勒所部軍就道長鎗聞公至輙引去省憲交章薦¶
于　朝除武德將軍僉浙東都元帥府事又辭不受或疑爲¶
要名公曰吾所將皆鄕里子弟使其肝腦塗地而吾獨取功¶
名弗忍爲也青田賊呉英掠婺之金華永康東陽諸縣聚衆¶
猖獗公議討之分院乃調兵屬公及胡君與賊屡戰皆敗之¶
賊𫝑蹙&KR0350;其黨張貴李興甫等岀降遂昌凶右戸閉糴土豪¶
周天覺嘯聚殺之元帥胡君往討天覺貟固不服乆之始請¶
䧏公曰此賊不殄必貽後患胡君不聽受其䧏巳而天覺果¶
以復叛誅始天覺之未䧏也執其黨與三百人擊諸獄至是¶
胡君欲盡坑之公執不可得生全者十六七時天下日入於¶
亂公結廬匡山上自號曰匡山居士屬其子曰兵將至矣汝¶
<pb:KR4h0102_SBCK_070-7a>¶
曹其保障州里乎巳亥冬¶
王師克處州公又避地入閩中¶
今上皇帝遣使以束帛召公公乃幡然而起與靑田劉君基¶
麗水葉君琛金華宋濂同　召至建業入見¶
上問勞曰我爲天下屈四先生耳然四海紛紛何時定乎對¶
曰天道無常惟徳是輔惟不嗜殺人者能一之耳¶
上曰卿等其留輔予矣亡何擢僉营田司事廵行江東兩淮¶
之境田荒蕪及耕墾者皆分籍之差稅頼之以便公以疾在¶
身者乆¶
上時遣使存問及疾小愈卽入謁¶
上見其來喜曰疾其瘳乎何遽出也一日¶
上忽念公詢于中書左司都事張來碩曰章溢日來康強否¶
<pb:KR4h0102_SBCK_070-7b>¶
來碩對曰溢日夜念毋不置而以¶
主上遇之厚不敢以言欝欝成疾耳¶
上卽命公歸省賜以白金文綺而留其季子存厚于京師浙¶
東始設提刑按察司卽擢公僉其司事尋命還處州代總制¶
胡君入　朝而爲存厚娶胡君女賜賚&KR0278;渥且俾存厚入侍¶
皇太子以示親信胡君出師溫州復　詔公還守處州饋餉¶
供億䂓措無缺而民不知勞及師旋卽日以總制事付胡君¶
而還其部　王師平荆楚設湖廣提刑按察司遷公僉司事¶
公入見¶
上慰劳之曰紀綱之事今屬卿矣公旣至覩荆㐮多廢地遂¶
建議分兵屯田且以控制北方計爲便¶
上曰所言甚善第未暇耳湖廣行省鎭撫回囘怙𫝑作威輕¶
<pb:KR4h0102_SBCK_070-8a>¶
重人罪以爲常公廉得狀坐以法會未幾河內道按察使宋¶
思顔以浙東憲使事不白下獄而浙東按察使孔克仁僉事¶
王璹亦以事&KR0013;逮辭或連公公&KR0104;懼不知所爲¶
上遣太史令劉君基喻公曰予素知章溢守法令毋疑也旣¶
而胡君以兵入閩䧟𣳚處州之境皆動揺¶
上命陞公浙東按察副使往鎭之平陽瑞安浦城福寧軍民¶
等事皆𨽻焉公辭曰臣前任浙東無狀同列皆𫉬罪而臣獨¶
蒙寛宥今&KR0002;加陞擢則益重臣過疆&KR0163;之事臣身任之萬死¶
且弗避副使之命臣不敢拜¶
上重違其志命仍僉浙東按察司事比至山寨或巳叛公宣¶
布詔㫖軍民皆感動乃誅其首叛者餘皆怗怗青田夏淸¶
聞胡君敗與福建叅政范昌大合㓂慶元龍泉時官兵盡戍¶
<pb:KR4h0102_SBCK_070-8b>¶
浦城城中僅足自守公召舊部義兵使㨿要害列木柵爲屯¶
勢相聮絡别命元帥祁興季汶卽龍泉縣治亦環植木城賊¶
聞不敢犯公長子存道&KR0004;以元帥戍浦城及是有　㫖命存¶
道提兵爲遊擊而公卽處城坐鎭之公謂父子相統於律不¶
宜乃上奏請罷存道官不&KR0098;兵戍浦城者以食不繼爲病¶
上以屬公洎浙東行省右丞李公文忠李公欲運處州糧餉¶
公以爲舟車不通而軍中所掠糧甚殷請拘入官而均給之¶
兵食乃足青田稅官金甲發其同僚白乙匿官課乙旣誅死¶
而甲恣爲姦利公訊之甲善口給辨不置公曰汝罪狀巳明¶
奈何欲以口舌撓法乎其辭遂屈¶
上知爲公所鞫當不寃命斬之建寜守將阮德柔遣將來納¶
款人咸以爲詐公曰陳友定㨿全閩𫝑必不能容故徳柔爲¶
<pb:KR4h0102_SBCK_070-9a>¶
圖自全計非詐也以其事聞　詔許徳柔以元官守本郡命¶
比下徳柔果爲友定所幷公因留其使厚存䘏之温州茗洋¶
周遂卿恃山險常爲㓂鄰邑皆患之而郵傳之通平陽瑞安¶
者亦爲所要&KR0210;公命存道合平瑞總督孫安之兵擒斬遂卿¶
中書命處州造海舟&KR0002;干艘拜僉溪船戸爲水軍其戸凡一¶
于旣有領之者而又𨽻于軍府役繁而事擾公上奏設水軍¶
千戸所專統之處多山而少田軍需恒不足胡君爲奏免唯¶
輸硫黄白藤于　朝而行省復有所科公屢以爲言罷之水¶
軍千戸任惟淵朱仲欽共戍靑田會㓂至仲欽逆戰而惟淵¶
走還仲欽以無援故敗公斬惟淵以徇遣指揮何丗明擊㓂¶
走之惟淵乃胡君所任信者旣伏誅部曲莫不股栗浙江行¶
省叅政朱亮祖總兵取温州公調何世明以軍從溫州平公¶
<pb:KR4h0102_SBCK_070-9b>¶
聞其掠人子女命鎭撫林理徵之各部送還其家海隅旣寕¶
公請朝京師¶
上報曰吾知卿在邊良苦俟平吳當卽召&KR0056;爾反浙西諸郡¶
　下¶
上遣使召公且命分兵征八閩而存道守處州公旣入見¶
上嘉&KR0324;甚至¶
上諭羣臣曰章溢雖儒臣父子宣力一方㓂盗盡平其功誠¶
不在諸將後公再拜謝不敢當明日¶
上召問征閩諸將何如公對曰御史大夫湯和由海道進平¶
章政事胡廷瑞自江西入此固必勝然閩中&KR0057;服浙江乎章¶
李文忠之威信&KR0002;令文忠帥師從浦城取建寕此萬全計也¶
卽日■詔文忠出師如公䇿處州之糧其舊額一萬三千石¶
<pb:KR4h0102_SBCK_070-10a>¶
有畸後以軍興加徴至十倍民不堪命公言之丞相丞相入¶
奏¶
上曰吾劳處民乆矣詔從其舊温州黄宗雲朱君達來附各¶
授以元帥之職還守其土及我師征温失利輙叛去温旣平¶
君達又請䧏公曰何物小醜叛而復降納之是無法矣奏戮¶
之浙江行省承　詔作大舟入海徵輸巨材檄處州與諸府¶
同公曰處婺之交限以峻險縱有木道何從出且凋敝之民¶
曷以勝此公力言於省臣止之洪武元年正月¶
上卽皇帝位有事於　太廟公與執事畢越翌日召公及劉¶
君基入見¶
上御奉天殿羣臣咸在¶
上歷陳其功竝拜御史中丞公辭不允㝷兼太子贊善太¶
<pb:KR4h0102_SBCK_070-10b>¶
夫公務存大體不屑屑於細故或以爲言公曰憲臺百司之¶
儀表居其職者當先養人以廉耻使人避而不犯豈&KR0033;待&KR0366;¶
擊爲能哉¶
上親祀社稷㑹大風雨還坐外朝怒儀曹議禮不合以致天¶
變將殺之公奏曰風雨巳連朝無足怪者縱禮官議有未盡¶
陛下至誠自足以格神明願寛雷霆之怒¶
上爲之霽威¶
上愛公甚嘗語公及劉君曰二先生年向耄恐感霜露致疾¶
善自衛攝不宜早趨朝也存道部鄕兵萬五千從李公入閩¶
閩平　詔存道以兵從海道北征公持不可曰鄕兵農人耳¶
始令征閩許以事平歸農今復調之是爽信也¶
上不懌而罷公継論奏曰兵巳入閩者俾還州里昔嘗叛逆¶
<pb:KR4h0102_SBCK_070-11a>¶
之民宜籍為軍使北征一舉而恩威著矣¶
上喜曰孰謂儒者果迂闊哉非先生為朕一行無能成兹事¶
者公受　詔遂行比至處州母夫人巳殁公馳還舎援例乞¶
丁憂詔不允丞相李韓公復貽書導¶
上眷𠋣之意而遣存厚還家公灑泣而出日治戎事惟謹鄕¶
兵旣集命存道部領由永嘉浮海北行上章乞如律守制¶
詔仍不允巳而章再上¶
上覽之為惻然曰吾固知其情不可奪矣但朕憲臺缺人耳¶
遂可其奏存道至崑山走亰師聽進止¶
上諭之曰汝父事朕宣勞為多今汝又帥師北上尚勉立事¶
功以無忝爾父則予汝嘉因授以處州衛指揮副使戍于上¶
黨㝷移平陽公自喪母夫人悲戚過度居常忽忽&KR0002;無以自¶
<pb:KR4h0102_SBCK_070-11b>¶
存者及營宅兆親負土石而感疾益&KR0055;子女見之皆相顧悽¶
愴曰勿憂也吾父母幸以安厝祖宗丘墓幸麄整飭歲時薦¶
饗幸有條序吾庻幾無憾第荷　國厚恩未能報効此爲慊¶
耳臨終親友何濬來候曰當收歛此心毋有所執滯公曰吾¶
乆巳知之遂薨於龍淵之私弟實洪武二年夏某月某日也¶
享年五十又六訃聞¶
上甚憫悼乃親撰文遣官卽其家祭之以某年某月某日塟¶
于某山之原公娶陳氏勤儉恭㳤克盡內𦔳子男三人長卽¶
存道明威將軍處州衛指揮副使次存誠次存厚女二人長¶
適陳某次在室孫男四人集慶集恭集善集正孫女二人公¶
性篤於孝友父喪未塟而盗發里閈室廬&KR0013;焚公稽顙𥸤天¶
火至柩所而㓕事毋夫人備極孝養毋事必得其懽心與二¶
<pb:KR4h0102_SBCK_070-12a>¶
兄别居巳乆旣創弟龍淵請三兄同居以奉母怡怡之情藹¶
如也先世有墓祠曰標慶菴公起其廢一新之且益田供祀¶
事而定祭享之禮命子孫世守之其於宗族里黨患其子弟¶
無所於學則創龍淵義塾延碩師以敎之患其死者無所於¶
塟則以玉峯西岡爲義阡聽其薶瘞焉又以王剛叔實鄕郡¶
之賢者而石抺將軍能忠於所事卽龍泉劍水之陽作祠宇¶
祀之曰忠賢祠蓋凡可以聳善扶義者無不為也公&KR0250;貌宏¶
偉噐局夷曠而撫世酬物一本於誠一循乎禮義外若和緩¶
而其臨大事則議論爭辨不避㩲𫝑必折𠂻於理而後已其¶
與學士大夫談聖賢之道如味飴&KR0097;&KR0057;篤尚伊洛之學嘗曰¶
古人為學皆躬行實踐人倫曰用之間無非學也今人以記¶
誦詞章為務特學之末事耳故公於章句之習皆不以屑意¶
<pb:KR4h0102_SBCK_070-12b>¶
而於綱常之大端有關於世敎者恒切切為人言之生平務¶
在濟人利物嘉言善行人皆能道之不可勝紀也余&KR0060;聞之¶
章為東南著姓自五季以迄于宋代多顯者內則兩制八座¶
外則州牧邑宰皆未嘗闕其人親提師旅捍衛鄕州能成其¶
動名唯大傳公為&KR0057;盛閩人至今道之公當元季紛擾羣盜¶
四起磨牙吮血而桑梓為墟公談笑而起皆劓殄之無遺育¶
處之民至今思之於是聲光流顯上致　萬乗之知持節諸¶
部執法中臺其功業視太傳公疑&KR0002;過之此無他太傅之所¶
遭者衰世公之所際遇者有道維新之　朝也古人所謂能¶
光前人者公其有焉予敢評隲公行勒諸堅珉以垂示永乆¶
於戲金或可銷也石或可泐也公之功不可忘也銘曰¶
五季之亂殺氣昏太傳&KR0215;手障南閩西巖結壘兵雲屯狗鼠¶
<pb:KR4h0102_SBCK_070-13a>¶
偷竊方&KR0813;紛怒來欲以一氣吞隂功上聞帝爲欣勑生蟄蟄¶
千子孫白笏堆床如爛銀匡山継之譽益振方頥踈髯目電¶
焞音吐鴻鬯鍾在軒&KR0214;&KR0214;赤子扇妖氛額抹綘帕手握&KR1689;嘨¶
呼不異&KR0017;鬽羣公起長驅汗且奔一障仡立無邊塵較之太¶
傳功或殷重徽疊照絶等倫¶
大明天子御紫宸濟濟萬國咸來賔束帛往聘東海濵加以¶
祿爵　恩寵新庸田使者劳徠勤繍衣行部照靑春貪夫宵¶
遁不待晨一朝南徼將星湮括山恍惚失嶙峋狐狸跳舞騁¶
妖神¶
帝曰汝溢汝老臣整汝戎斾旋汝轅公車戾止集吏民導宣¶
威徳語復諄有叛命者馘以狥(叶)坐鎭鄕城如虎蹲大兒游¶
撃左右廵四郊怗怗多柔馴　召還執法居諌垣長跪敷奏¶
<pb:KR4h0102_SBCK_070-13b>¶
嬰逆鱗萱堂風𢡖逝驚魂上表陳情達¶
帝閽哀號負土自築墳因劬致疢亟返眞聞之孰不淚霑巾¶
公知學術歸一原時&KR1893;濂洛漑本根所以不剉枝葉繁文事¶
武備道乃存黄膓題奏藏山樊大書遺行勒堅珉傳千百載¶
期無諼¶
皇明文衡卷之七十¶
