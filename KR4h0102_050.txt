# -*- mode: mandoku-view -*-
#+TITLE: 明文衡
#+DATE: 2015-09-23 10:33:12
#+PROPERTY: JUAN 50

¶
<md:KR4h0102_SBCK_050-1a>¶
<pb:KR4h0102_WYG_050-1a>
欽定四庫全書
　明文衡巻五十¶
　　　　　　　　　　　　明　程敏政　編

　雜著¶
　　燕書　　　　　　　　　　　　宋　¶濓
　　　𤣥黄之間事變無垠辯士設喻以風以陳質往
　　　舊開今新¶作燕書四十首¶
晉侯將伐楚楚子甚懼召六卿訊之曰楚國雖小自若
<pb:KR4h0102_WYG_050-1b>
敖蚡¶冒至於武文威稜氣燄懾彼諸姬今晉君不道乃
謀兵入我¶是蔑寡人而死二三子也寡人耄矣不復親
帥三軍以逆堅¶乃城郭以遲晉人不亦可乎王孫由于
對曰然易有之王公¶設險以守其國非險國孰與守盍
圖諸雖然城郭有時而墮¶楚國之南有方城焉其東有
漢水焉晉人雖衆將焉用之雖¶然山川之阻亦可踰也
若使舅犯守郢先軫保鄖叔&KR0388;禦雲<md:KR4h0102_SBCK_050-1b>¶中荀偃扼直轅誰
能侮予雖然此猶以力言也齊民毒吾賦¶乆若綏之以
<pb:KR4h0102_WYG_050-2a>
仁馭之以寛繩之以禮則封内之民徳君以死¶守矣雖
然是保民也非保國也楚子曰何謂保國王孫由于¶曰
君務上尊天王下睦四隣分昭于上勢定于下上下有
序¶疇敢搆兵是保國也楚子曰善於是遣公子結如京
師左司¶馬戍聘於齊魯諸大國晉侯聞之謂諸大夫曰
楚國方尊王¶睦鄰而以兵入其境不祥遂退師君子曰
甚哉分之大也分¶為天則定乃靡亂何有兵禍哉易不
云乎六二之吉順以則¶也失則凶矣
<pb:KR4h0102_WYG_050-2b>
燕與齊方睦齊人以燕不虞其入也將侵之武安君聞
之走¶告燕文公曰齊將不利於我公宜謀之文公曰寡
人所畏晉¶楚大國爾齊何能為武安君曰不然也臣嘗
至豚澤豚澤之<md:KR4h0102_SBCK_050-2a>¶人養蜀雞有文而赤翁有羣鶵周周嗚
忽晨風過其上雞遽¶翼諸鶵晨風不得捕去已而有烏
來與鶵同啄雞視之兄弟¶也與之下上甚馴烏忽銜其
鶵飛去雞仰視悵然似悔為其¶所賣也夫巫峽之險不
能覆舟而覆於平流羊腸之曲不能¶仆車而仆於劇驂
<pb:KR4h0102_WYG_050-3a>
此無他福生於所畏禍起於所忽也文公¶曰子誠過慮
哉不聽未幾齊果攻燕取十城君子曰蜂蠆且¶有毒況
上國乎燕文為不知矣¶
齊路寢壞桓公欲新之召工師翰具材工師翰伐巨木
於營¶丘山中若樞若檆若魄旄若豫章無疵取而泛之
河蔽流而¶下工師翰麾衆徒操剞劂斵之運繩尺剫之
閤閤然槖槖然¶聲達乎臨淄之郊越五月路寢成桓公
環視之東阿之楹有¶用樗者桓公讓工師翰曰樗散木
<pb:KR4h0102_WYG_050-3b>
也膚理不密瀋液弗固嗅<md:KR4h0102_SBCK_050-2b>¶之腥爪之不知所窮為柣為
棖且不可況為負任器耶工師¶翰對曰臣之作斯寢也
嘉木以為桯文磶以薦址畫藻以奠¶井堅堊以厚墉陶
甓以飾黝臣竊以為盡善矣雖東阿之楹¶缺以一樗足
之不虞君之見讓也桓公曰寢之鞏者在杗廇¶承杗者
在桴藉桴唯楹耳一楹蠧則寢隳奈何不讓工師翰¶曰
臣聞國猶寢也一楹蠧則無寢若衆壬進尚可有國乎
桓¶公曰不可也工師翰曰君既知不可何為察其小而
<pb:KR4h0102_WYG_050-4a>
遺其大¶也桓公曰不知也工師翰曰臣請為君言之擅
執國柄者有¶雍巫焉成内食之姦者有夷鼓初焉長君
之欲者有寺人貂¶焉外惡諸侯而凶徳弗革者有開方
焉是衆楹皆蠧矣路寢¶能獨存耶桓公悟曰敬諾於是
解四子政而召管敬仲任之¶齊國大治君子曰工執藝
事以諫忠矣斷而行之者非勇歟<md:KR4h0102_SBCK_050-3a>¶宜其上下相親伯業
底定書曰從諫弗咈桓公有焉易曰納¶約自牖工師翰
近之矣
<pb:KR4h0102_WYG_050-4b>
楚莊蹻過商丘之墟聞司馬鴻氏之妻嬰美而豔殺司
鴻氏¶攘之未幾又將室衛人之白閭白閭宜衛人不從
引錐自刺¶左右奪錐免蹻怒欲梟衛人白閭曰衛人厚
我若此勿以妾¶故傷衛人也泣而往白閭得幸久竟忘
衛人恩已請曰衛人¶女弟罃容顔姱嫭肌膚若琢玉善
為陽阿七盤之舞翩翻如¶龍旋見者欲死君强委禽焉
可妻也蹻從之罃至蹻絶憐愛¶罃終不自懌嬰則日媚
蹻作狐狗熊蹻或一破顔輒出驕人¶曰主君贈我以笑
<pb:KR4h0102_WYG_050-5a>
矣主君面目有光唇如渥丹齒如齊貝音¶中黄鐘其美
丈夫哉悔相從不夙也雖然今幸得侍巾櫛者¶殆天畀
我寵乎言已手足皆亂無主白閭尤善媚其驕人比<md:KR4h0102_SBCK_050-3b>¶嬰
有過無不及焉已而蹻専罃白閭甚恚往詬罃曰而溷
彘¶耳遽忘徳吾乎不然何専我主君也嬰繼詈尤力罃
起避之¶白閭與嬰逐噪不已罃問嬰曰而昔有良人乎
無也曰有曰¶今何在曰人殺之矣曰孰殺之曰主君也
曰然則主君而讎¶也而弗能報反爭一旦之寵不亦傎
<pb:KR4h0102_WYG_050-5b>
乎嬰不能答白閭遽曰¶妾夫子固在也罃曰而夫子固
在而心儻未死曾記泣别時¶言乎白閭抱罃大慟嬰與罃
亦泣下不能仰視君子曰大俠起¶南海中殺人肝為脯
妻其女婦事與莊蹻正同南海之人無¶縛之者反北面
事之爭權而矜寵已焉哉天實為之謂之何¶哉¶
頓國之大夫權聞黄帝與蚩尤戰製角以象龍嗚樂之
刳桐¶而髹錮焉畫為龍文日習焉其音鬱紆而迴旋優
優焉廱廱<md:KR4h0102_SBCK_050-4a>¶焉可聽若能通乎𤣥潛者大夫吹向南山之
<pb:KR4h0102_WYG_050-6a>
湫以感龍湫中¶三足能聞角鳴意人將醢已呀然號林
木皆動大夫大驚謂¶真龍吟也走謂公之竒曰真龍之
鳴業業如靈鼔前後相續¶宛潭不能休吾向學者殆非
也請改而習諸如何公之竒曰¶子所聞者能也非龍也
龍之鳴人鮮能聞子之角固偽也今¶子又以能為龍益
偽矣舍偽而學偽奚擇焉君子曰世之法¶孔子斷斷兮
自謂得其宗者若真龍出鳴則駭矣¶
鄭伯卒庶孽奪正公子五爭及厲公自櫟入國將盡劉
<pb:KR4h0102_WYG_050-6b>
諸公¶族懸劍于國門且下令曰敢爭者斬子俞彌方病
聞之嘆曰¶是何亡國之政也乃令左右扶見公未至公
遙呼曰大夫力¶疾而見寡君非欲嘗國門劍乎聲色俱
厲子俞彌陽驚曰何¶謂也公語之故子俞彌曰君能如
此過文王逺矣臣頓首賀<md:KR4h0102_SBCK_050-4b>¶且不暇況敢爭乎公解顔曰
寡君焉能過文王也曰臣言不¶悖君實過之公曰大夫
言何易也雖然幸卒言之子俞彌曰¶君之過文王者無
他威勝也公悅前子俞彌問曰文王初伐¶犬戎次伐密
<pb:KR4h0102_WYG_050-7a>
須次伐耆䢴次伐崇侯虎而作豐邑於岐徙都¶之其威
盛矣大夫乃謂寡君勝之其故何邪子俞彌曰文王¶之
威能行於天下而獨不行於周宗故其孫子之蕃兄弟
之國¶者十有五人姬姓之國者四十人此無他親親也
今君欲兵¶之非威勝文王乎公艴然見乎色曰大夫言
固善如儀亹之¶黨何子俞彌曰鄭之公族盡二人黨耶
君奈何殲之臣所居¶之南有山曰陽都之山甚深羣熊
萃焉熊性惡血偶度絶壑¶棘刺脅血見若濡縷熊亟爪
<pb:KR4h0102_WYG_050-7b>
之血愈滋爪之不已膚成坎原¶原如泉湧熊不能禁剜
去其膚而血弗息竟擢腎腸以死鄭<md:KR4h0102_SBCK_050-5a>¶之公族猶一體也
今因公子五爭不問小大盡劉無乃與前¶事類耶公矍
然失聲曰吾過矣吾過矣遂下城門之劍寘諸¶公族不
論君子曰鄭厲公之愎諫誰能犯焉子俞彌反覆言¶之
而公弗格者以順入以正出也内經曰寒因寒用熱因
熱¶用其始則同其終則異於戲豈特醫師之為然哉¶
蔡人有列宗子泓性好潔惡人口過人與語遙答之且答
<pb:KR4h0102_WYG_050-8a>
且¶唾人進寸則退尺以避沐浴必十更湯收溼不以巾
遡風乾¶之掘坎為匽而軒其上下疏河水隨慁隨流欲
行人道汲井¶泉前後濯大雪不廢妻因病寒死然好嗅
女婦足紈足紈若¶行縢纏三周而覆湧泉善垢或解之
其臭逆鼻人不噦即吐¶子泓獨樂之驕人曰是何欝金
之腴也婆律之潤也椒蘭之¶郁也寘諸袖中飯不甘嗅
之神度弗爽嗅之怒不舒懣不釋<md:KR4h0102_SBCK_050-5b>¶也又從而嗅之瀕死
召其子曰吾死矣粢盛薌合不爾求也¶嘉薦普淖弗汝
<pb:KR4h0102_WYG_050-8b>
覬也能時致足紈於柩前孝莫大焉蔡大夫¶聞而笑之
君子曰古語有之大潔者必有大汚其子泓之謂¶乎¶
魯之老父相與謀造狐白之裘紉之以密箴縁之以畫
純佩¶之以長褑熨之以榆火擇彤笥承之趨魯君之庭
而致辭曰¶吾儕小人得有闔廬以蔽風雨非君賜與出
作入息而鼓¶腹酣歌者非君賜與男播於疇婦饁于郊
以遂其生者非君¶賜與吾聞上徳不報於人為無禮於
徳為諐義不祥莫大焉¶請以是為王體之共謹再拜以
<pb:KR4h0102_WYG_050-9a>
獻魯君曰寡人聞之君猶本¶也民猶支也君所以庇民
如本之養支也爾二三老父之無¶衣宜於寡人乎是給
今倒行而逆施之無乃不可乎敢辭二<md:KR4h0102_SBCK_050-6a>¶三老父又相與
謀曰是服之不華無以彰君之徳也盍更諸¶於是以錦
為衣繡以五色龍章鞶以朱絲襮以華黼有文爛¶如也
又復趨魯君之庭而致辭曰臣等不佞長於蒿萊之野¶
未嘗受教於君子不知以禮事君夫因物以合矩矩謂
之章¶縁文以顯義義謂之範君有至徳而惟皮革之物
<pb:KR4h0102_WYG_050-9b>
是供非合¶顯之意謹更之惟君圖焉公曰魯國雖小尚
敢私一裘乎禮¶若可受絁布惟盈如其不然五采奚益
敢固辭二三老父又¶相與謀曰吾君誠賢君其不受者
非有他也不欲重煩吾民¶我等當愛之以徳可也又進
而致辭曰君之中心臣等幸已¶知之有君無臣世謂亂
國臣不敢以䙝服汚于執事願以仁¶義為衣道徳為領
忠信為紳亷知為縁使君服之長有兹魯¶國先公社稷
永有攸賴不亦可乎公曰寡人敢不承敎君子<md:KR4h0102_SBCK_050-6b>¶曰魯之
<pb:KR4h0102_WYG_050-10a>
老父何其善愛君哉其氣和其詞婉以周其情懇愿¶而
有依魯君應之若黄鍾大吕絃歌干揚洋洋乎相宣泠
泠¶乎相應也君臣如此魯欲不治得乎禮曰無體之禮
上下和¶同此之謂也¶
腹擊至趙趙苦成常與之出游指山河曰畛畛乎有截
也指¶民物曰棼棼乎衆多也指兵府曰矛㦸犀利也指
内藏曰玉¶帛充牣也大夫上國也寧有匹于是乎腹擊
曰敝邑索甚安¶能及此然有一說焉為君陳之可乎曰
<pb:KR4h0102_WYG_050-10b>
可曰南海之濱有昭¶支昷者居蛟汭之丘汭不産牛有
繩犝來者大如獒其角繭¶爾栗爾昭支昷怖曰是何物
也其友伯昏氏告曰此謂犝牛¶易稱童牛之牿是也昭
支昷曰吾見貌牛者形咫尺耳其大¶有若斯乎懇其人
購以歸驕其比鄰矜其輿皂自以無敵也<md:KR4h0102_SBCK_050-7a>¶他日甯宣子
過焉謂之曰是未足為大也高涼之山有牛曰¶&KR3400;其項
黄其尾𤣥其色類乎犈其重三百餘斤子盍致之昭¶支
昷復往購以歸又自以為無敵也他日爰子&KR0950;過焉謂
<pb:KR4h0102_WYG_050-11a>
之¶曰是未足為大也空賓之林有牛曰旄赤鬛垂髀紺
氂蔽膝¶體長而多力其肉重六百斤子盍致之昭支昷
復往購以歸¶又自以為無敵也他日倨無膝過焉謂之
曰是未足為大也¶巴峽之中有牛曰犘其毛拳然其睛
煜然其角觺然其肉重¶一千斤子盍致之昭支昷復往
購以歸又自以為無敵也他¶日梁都之舟過焉謂之曰
是未足為大也合浦之間有牛曰¶犎項肉上葵龍胡下
綏迅行如飛其肉重二千斤子盍致之¶昭支昷復往購
<pb:KR4h0102_WYG_050-11b>
以歸且詫人曰如此尚有可敵者邪津津焉¶悅囂囂然
自溢也他日公孫伯光過之昭支昷出牛讎之公<md:KR4h0102_SBCK_050-7b>¶孫伯
光曰是猶未足為大也岷峨之谷有牛曰犩鏤盪以為¶
頂鵠象以為跟雕璧以為眥填脂以為凥其肉重七千
斤子¶盍致之昭支昷惑曰有是哉雖然且將驗之迨至
果如伯光¶言因嘆曰使人不我告我終矜犝牛大於天
下牛也趙之河¶山民物府藏較之胡沈固為大國也比
之齊晉則不及矣齊¶晉比趙固為大國也較之秦楚則
<pb:KR4h0102_WYG_050-12a>
雄强不如之矣君勿自足¶自足則驕驕則輕輕則殘民
以逞國欲治得乎苦成常舌本¶强不能對君子曰人自
狹者其不可哉¶
齊景公懲奢而好儉諸大夫復日浸乎淫靡然懼景公
之知¶矯情事焉每入朝駕羸馬樸車以從衣惡甚冠纓
殆欲絶也¶景公謂其誠也憐焉召羣臣曰寡人使子囊
帶賜爾等錦衣¶一襲及鞞琫容刀各一以為身章爾等
毋過儉也皆對曰臣<md:KR4h0102_SBCK_050-8a>¶等藉君威靈得從大夫之後食雖
<pb:KR4h0102_WYG_050-12b>
弗鑿不我餒也衣雖弗華¶未嘗冽也願君久有此土俾
萬世子孫食君之儉傳曰儉徳之¶共也共則一和儉則從
康從康則豫一和則輯唯君圖之景¶公恱一日出游㑹
諸大夫饗于鹿門入而觀焉其車則澤而¶煥也其馬則
矯而騰也其服食器用則豐明精腴也景公以¶其紿已
大怒曰叱嗟而吾臣也敢爾乎盡收而戮之君子曰¶書
云作偽心勞日拙其齊大夫之謂乎¶
秦昭王即位之三年中外士多去昭王患之謂陽山君
<pb:KR4h0102_WYG_050-13a>
曰寡¶人遇士不為不至矣先飢而餔之未凍而裘之寡
人何負於¶士士之相視如弁髦將維縶之耶益離其心
欲任其所之邪¶則去者日多矣弗禁國將空奈何陽山
君曰君何患焉夫王¶孫非重甗不棲非山實不食非族
林不懸聞人聲則逸弋人<md:KR4h0102_SBCK_050-8b>¶餌而罞之詔而馴之命之舂
人立而下上其手命之水負壺¶出汲命作兠離桑林之
舞則冠帶踉蹡而起夫王孫類夫人¶者猶可也至於甝
虪則噬人之物昂首則百獸讋掉尾則林¶木震嘯咆則
<pb:KR4h0102_WYG_050-13b>
陰飈四發非惟不敢近矧敢狎獵人羉而縛之¶習而安
之相與作角觝之戲跨項編須或翻出蹯下無所不¶至
甝虪亦靈獸猶可也至於伯趙禽中微者爾技人引而
羅¶之擾而柔之摶土為人獸神鬼面而空其中衣與皮
如之令¶其為鬼則冐鬼面服鬼衣以出跳踉偃仆如畫
至於人獸神¶皆然伯趙雖微猶禽屬也至於蚍蜉則蟲
之至微者也形大¶於粟其目鼻入微不可見眩人以彘
肪誘而致之集於乾壺¶𤣥與黄異貯序而教之布髹几
<pb:KR4h0102_WYG_050-14a>
於庭置二壺其上振鼓三初¶則𤣥黄皆出再則各成列
奮首搖鬛相向三則紛紜交不可<md:KR4h0102_SBCK_050-9a>¶辨聞鉦聲各退入壺
不亂夫王孫甝虪獸也伯趙禽也蚍蜉¶蟲也皆口不能
言冥頑不靈其可服而制之者奠心志寧嗜¶欲故也況
士靈於萬物者乎且士者國必資以成治者也昔¶我先
君繆公西取由余於戎東得百里奚於宛迎蹇叔於宋¶
求丕豹公孫支於晉遂成伯業臣竊聞之先君嘗語羣
臣曰¶林繁則衆禽來棲海寛則大魚來遊寡人之待士
<pb:KR4h0102_WYG_050-14b>
亦以寛故¶劒舄乃麏至耳今王之馭下如束溼晝不得
寧夜不得息來¶者如入囊有入無得出者臣亦將去之况
他人乎王若以誠¶待士縱其去來不問士若不至當磔
臣以示不悔也昭王曰¶善鄰國聞之士之來歸者千餘
人君子曰君子懷材抱藝孰¶不欲自見哉特患遇之非
其道故避去爾禮云舉賢而容衆¶毁方而瓦合言寛裕
也君子亦何心哉<md:KR4h0102_SBCK_050-9b>¶齊頃公欲賦民一丘出車一乘不從者死袁婁宰泣曰
<pb:KR4h0102_WYG_050-15a>
敝邑¶之賦急矣四丘一乗尚弗支也況倍三乎吾寧死
爾不忍死¶民也弗奉令公使使者讓宰且召與使者俱
宰至見公頓首¶請曰臣無罪盧蒲就魁在側斥曰汝惡
得無罪立國養民古¶也瘠民肥國今也胡不朘民膏血
以媚公爾罪一也公既棄¶民汝反欲愛民使諸侯不敢
侵伐爾罪二也通國之宰皆徇¶公欲爾獨以正自匡而
欲死之爾罪三也汝惡得無罪公笑¶而釋之君子曰古
者諫有五有正諫有降諫有忠諫有戅諫¶有諷諫若盧
<pb:KR4h0102_WYG_050-15b>
蒲就魁之言其殆諷諫也歟¶
韓帥師伐魏入舞陽魏人避之韓將公仲曰夫魏易搖
之國¶也今弗鬬蓋弱我矣再帥師進必下一二城公叔
曰不然魏¶國雖小許鄢在其南西河路其北長城界其西
淮潁出其東<md:KR4h0102_SBCK_050-10a>¶是所謂險阻國也今無故我弱蓋有伏甲
焉譬猶越人穽䑕¶鼠好夜竊粟越人寘粟於盎恣䑕齧
不顧鼠呼羣類入焉必¶飫而後反越人乃易粟以水浮
糠覈水上而鼠不知也逮夜¶復呼羣次第入咸溺死魏
<pb:KR4h0102_WYG_050-16a>
以舞陽餌我是寘粟於盎也無乃¶不可乎弗聽未幾伏
甲四起韓師殲焉公仲僅以身免君子¶曰公叔可謂智
士哉所謂智者察見隠微無所遁其情爾魏¶人無故而
棄舞陽豈能弱哉蓋誘我也公仲遽信之何耶老¶子曰
將欲取之必固與之其魏人之謂矣¶
晉欒氏世為晉卿以財名至欒雩益務侈靡狗馬聲色
無不¶好藉之舉火者百姓無規之者媚惑唯恐不亟求
獒西旅訪¶神馬渥洼徵樂姬燕趙出則行馬擁犬還則
<pb:KR4h0102_WYG_050-16b>
吹竹彈絲為長¶夜飲酒酣連臂踏歌曰北邙之陰白楊
悲止今我不樂日月<md:KR4h0102_SBCK_050-10b>¶馳止巻髪衰止飲酒沱止我心和
止無日不然蓋藏皆空而¶為樂不厭雩覺召所嬖謂曰
吾樂已太康家力不向單乎輒¶紿之曰魚鴈滿藪澤羊
牛溢郊坰金帛珠玉充積庫藏何謂¶單乎雩復恱雩妻
蓼媛罵曰蟯蛕所藉以生者在人腸胃中¶也噆其血膋
日夜不止人因病厲死人死則蟯蛕亦槁矣爾¶曹藉吾
家舉火旦旦蠱而伐之我家亡汝家得獨存乎衆畏¶蓼
<pb:KR4h0102_WYG_050-17a>
言以計去之嬖亂益甚雩以貧死百餘家皆散為丐君
子¶曰山之陽有桑焉蟲穴之晝夜齧弗止桑瀋液乾而
悴蟲亦¶無生者蠱其欒氏之客歟使戒蓼言亦何至於
丐哀哉¶
楚有鬬子般者貌肅而言莊言則必稱先王國人皆以
為修¶潔人也一日飲薳啓疆家而沈尹夀師祁犂在焉
師祁犂與¶沈尹壽語語近䙝鬬子般怒曰若等陷女蠱
若渠略出入穢<md:KR4h0102_SBCK_050-11a>¶壤雖鬼見亦唾也尚敢颺言爼豆間乎
<pb:KR4h0102_WYG_050-17b>
衆皆色沮言未既一¶豔姬過門鬬子般起更衣忽見夫
握刃趨甚疾衆隨之觀則¶所追者正鬬子般也初鬬子
般通於姬姬知飲薳啓疆家過¶而目招之鬬子般將尾
而私焉不虞良人見也沈尹壽拊膺¶嘆曰天下寧復有
是耶天下寧復有是耶薳啓疆尤之曰子¶何見之晚也
昔紀候好狙使狙師教焉狙師脫土肖人貌飾¶之冠九
山之冠衣結霞之衣躡文鸞之履升降周旋人也拜¶立
坐跽人也狙師度可用進紀侯紀侯觀之樂舉觴觴焉
<pb:KR4h0102_WYG_050-18a>
狙¶飲已竟跳擲裂冠裳遁去蓋狙假人貌飾形也其心
狙也因¶物則遷子何怪於鬬子般哉今之世假稱先王
以文姦言者¶衣袂相屬也子何怪鬬子般哉君子曰天
之高也日月之昭¶也星辰之逺也步天之家咸得測焉
獨人心之變堯舜有難<md:KR4h0102_SBCK_050-11b>¶知者觀鬬子般之事可為寒心
矣¶
齊西王須善賈海出入扶南林邑頓遜羣蠻中貿遷諸
寳若¶毒冒頗黎火齊馬腦之類白光燦燦然遇東風覆
<pb:KR4h0102_WYG_050-18b>
舟附斷桅¶浮沉久之幸薄岸被溼行夷陰山中山幽不
見日常若雨將¶壓地西王須自分必死尋巖竇絶氣庶
遺胔不為烏鳶飯未¶入猩猩自竇中岀反覆視意若憐
之者取戎叔雹葖委萎諸¶物指之食西王須方餒甘之
竇右有小洞棲新毳厚尺餘甚¶温讓西王須猩猩獨卧
于外大寒不自恤語言雖殊朝夕嗢¶咿作聲似慰解狀
如是者一年不懈忽有餘皇度山下猩猩¶急挾西王須
岀送之登及登則其友也猩猩猶遥望不忍去¶西王須
<pb:KR4h0102_WYG_050-19a>
因謂其友曰吾聞猩血可染&KR1455;經百年不蔫是獸也¶腯
刺之可得斗許盍升岸捕之其友大罵曰彼獸而人汝
則<md:KR4h0102_SBCK_050-12a>¶人而獸也不殺何為囊石加頸沉之海君子曰負恩
悖義人¶弗戮鬼斯戮之矣西王須之見殺也宜哉雖然
西王須固可¶殺猶施於異類也類同者亦有之豈惟類
同而同氣者亦或¶有之奈之何哉天王之法尚在吾當
執刑書以往¶
玉戭生與三烏叢臣朋玉戭生曰吾儕宜自厲異時立
<pb:KR4h0102_WYG_050-19b>
朝勢¶人之門足毋陟也三烏叢臣曰此余切齒腐心者
盍誓諸玉¶戭生喜乃㰱血誓曰二人同心毋循利毋訹
有位毋附厥憸¶壬而移其行有違此盟明神殛之居亡
何共仕于晉玉戭生¶復申前誓三烏叢臣曰言猶在耳
何敢忘也時趙宣子得君¶諸大夫日奔走其庭三烏叢
臣既悔復恐玉戭生知之又不¶得不往也雞初鳴即去
候宣子入門有危坐東榮者舉火照¶之則玉戭生也各
慙而退君子曰二子貧賤時其盟誠良及<md:KR4h0102_SBCK_050-12b>¶登禄仕遽變
<pb:KR4h0102_WYG_050-20a>
其初志何耶利害戰于中位勢怵於外故也士¶君子養
於山林而壞於朝廷昔人之嘆其有感哉¶
武安君說六國從親以孤秦秦恵王患之使犀首期齊
魏與¶共伐趙以敗從約趙肅侯使使臣說齊魏之君曰
臣之東鄰¶有長瀦君其妻終葵夫人妬虐其侍姬長瀦
君苦之長瀦君¶之友六人家有如夫人者三和而不爭
長瀦君泣而訴焉六¶人者各遣其妻載饔餼以食夫人
且解之曰人所貴於婦者¶能樂其夫子爾長瀦君年將
<pb:KR4h0102_WYG_050-20b>
耄矣宜安之今因帷薄之故以¶傷其心可不可乎夫人
答曰妾不佞不知明訓不能奉夫子¶致辱玉趾賁于兹
敝廬有命敢不敬從然竊有辭焉長瀦君¶實耄子且㓜
未能勝洒掃所恃以無恐者長瀦君存耳茍一¶旦溘先
朝露吾屬將操瓢丐於道路長瀦君精神幾何寳之<md:KR4h0102_SBCK_050-13a>¶愛
之唯妾爾侍姬唯欲是從長瀦君若死其目豈有淚耶
肉¶未及寒已思移他家矣妾雖愚寧復計帷薄事乎六
人之妻¶各歸逐其如夫人者今六國合從將以擯秦秦
<pb:KR4h0102_WYG_050-21a>
遣衡人一訹¶從約頓解而惟秦之令是從不亦難哉且
說士之口是非紛¶亂唯其所命皆傅理善惑大王不可
不察也齊魏之君皆曰¶善於是遣使至諸國從約復成
君子曰七國之君甚矣無識¶也隨辯士之舌以為東西
辯士升國勢降矣故當時謂無士¶為無國傳曰眩白為
黑倒上為下其士之謂歟¶
鬷夷子謂魏力叔牟曰越山之中多䝉頌玃父而牛尾
貍亦¶産焉狸膋與肉間錯味㫖甚當林實秋肥狸日飫
<pb:KR4h0102_WYG_050-21b>
之其毛澤¶澤狸自料為人所忌穴山為宫樹石為栅聚
籜為墉晝伏夜¶動無隟可尋者獵師嗾犬蹤跡之毁栅
壞墉而煙其宫狸不<md:KR4h0102_SBCK_050-13b>¶能煙也閉目冒火出犬隨斃之力
叔牟曰狸何罪哉鬷夷子¶曰狸何罪哉利其肉之膬也
高國氏以富見禍人以為無辜¶殊不知從已召也高國
氏亦牛尾狸哉君子曰匹夫無罪懷¶璧其罪信矣¶
楚放宜咎者善為鸇學未三月皆馴縱之揚則揚呼之
降則¶降指鶖鶬鳧鵠使之擊則擊無不如志西鄰有終
<pb:KR4h0102_WYG_050-22a>
利之伊爭¶能宜咎欲學之求鸇於太隂山使調鷹奴囚
之七月有鶬過¶焉命鸇搏之鶬驚墜鸇亦墜對立煔枝
上招之矯矯然逝矣¶餘者瘦死過半終利之伊甚慚往
餂宜咎曰子何術而使鸇¶馴也宜咎曰吾亦何術哉予
初得之也冠之以籠冒束之以¶絛鏇嚴之以鼓鼙承之
以鞲養振之以鑾和使其目無邪視¶神無外馳時其飢
也和水肉以炙之亷其饜也咽羽毛以洩<md:KR4h0102_SBCK_050-14a>¶之於是其天
者全不知有人人亦鸇也故命擊則擊命止則¶止今子
<pb:KR4h0102_WYG_050-22b>
畜之以人不以禽乖戾其性情動揺其筋骸逆亂其¶血
膋紊傷其羽翮不適其飽飢神既不完天者皆喪矣又
烏¶能如人志哉唯恐其不縱也縱則颺去爾吾亦何術
哉所用¶與子異耳終利之伊再拜曰吾因問調鸇而得
馭將之術也¶君子曰豈惟馭將哉治民亦猶是爾¶
楚將伐魯取其地召諸大夫問焉辟閭巫臣曰可神子
魚曰¶不可楚子病之請言其故辟閭巫臣曰魯公失政
季氏得民¶公伐之弗勝次于陽州齊侯唁公于野井而
<pb:KR4h0102_WYG_050-23a>
不能討魯之臣¶子枕戈待旦莫敢發者畏季氏威也君
將求逞諸侯而儌福¶周公之廟奈何不伐臣故曰可神
子魚曰周室東遷列國失¶序若聲罪加之以兵何君不
可攻何國不可伐楚之視魯猶<md:KR4h0102_SBCK_050-14b>¶齊晉之視楚也魯可伐
也楚能免焉臣故曰不可辟閭巫臣¶曰魯棄周禮唯弱
强是視當齊肇霸衣裳之㑹九兵車之㑹¶四魯鮮不與
聞晉文率諸侯㑹于温以臣召君不可以訓亦¶僕僕而
往不遑寧處其蔑我楚國則曰是蓽路藍縷之邦可¶與
<pb:KR4h0102_WYG_050-23b>
行典禮乎楚國之民含怒日久非特君也康王即世魯
公¶雖與二三大夫辱臨楚郊實怵於勢非中誠也不伐
何以示¶逺臣故曰可神子魚曰周公相王室尹天下於
周為睦分魯¶公以大路大旂夏后之璜封父之繁弱殷
民六族使帥其宗¶輯其分族將其醜類以法則周公用
即命于周其徳至今未¶泯也夫修惠以懷人人誰弗親
逞威以上人人何能輯今以¶魯不我與而兵之以示逺
其無乃非徳惠也乎臣故曰不可¶辟閭巫臣曰受姓定
<pb:KR4h0102_WYG_050-24a>
封孰非懿親諸姬存者其可數也哉明<md:KR4h0102_SBCK_050-15a>¶徳之弗崇則弗足
以存且臣聞之立徳敷政立義和民徳天¶之明也義地
之制也君人者則天之明法地之制以洽和民¶人古之
道也今魯之公室弱民罹荼毒若入烈火無所避之¶棄
而不伐不亦左乎臣故曰可神子魚曰王靈雖微天下
共¶主楚國固强終人臣也以君伐臣是謂布義以臣伐
臣是謂¶悖政四海弗靖職此之由君若以師宿于魯境
東諸侯告于¶天王使一介之使以讓君曰魯也弱諸臣
<pb:KR4h0102_WYG_050-24b>
竊畔之致使其君越¶在草莽不能事宗廟諸姬竊憂之
君為大國不唯其難之靖¶而土地是圖或為執事羞天
王命我諸姬亦既有辭當以公¶徒三萬與君周旋於龜
䝉之墟君其圖焉不知君將何辭以¶對也臣故曰不可
辟閭巫臣曰天王崩王室亂劉子單子以¶王猛居于皇
自救且不及況能綏我魯乎五侯九伯桓公實<md:KR4h0102_SBCK_050-15b>¶征之以
臣伐臣非一朝夕今楚之伯與齊代興我若討魯之¶罪
東諸侯震疊不暇其能有辭乎臣故曰可神子魚曰魯
<pb:KR4h0102_WYG_050-25a>
之¶為國宻邇於齊又甥舅也王室固多難魯之君子或
藉齊餘¶威以安靖之楚師進焉諸姬必忿將為楚患是
無故勤諸侯¶也如或還也勞師千里縻厥糗糧觸冒風
露何益於國臣故¶曰不可楚子曰巫臣之言良欲帥師
東聞齊侯取鄆居昭公¶乃止君子曰春秋大夫類多能
言而麗乎理者何其寡也季¶氐逐君諸侯莫不聞楚能
告天王致討桓文之功可繼也神¶子魚乃力遏之巫臣
不務出此乃淩蔑我王室惓惓以威逺¶為言二者胥失
<pb:KR4h0102_WYG_050-25b>
也楚之為楚其不競也宜哉¶
宋襄公繼伯將與楚子會于盂以乘車往而不設兵備
通國¶人皆憂之莫敢言昆吾之叟曰君安則臣寧君設
有難宋社<md:KR4h0102_SBCK_050-16a>¶且不血食吾屬將焉寘諸請昧死言焉俟宋
襄公岀歌而過¶之曰有虓者貔其毛栩栩冠弁而揖吾
不知死所密宻者阹¶鱗鱗者矛仡仡者夫始可貔與居
貔乎貔乎良足畏乎君何¶之乎襄王怪之召而問焉昆
吾之叟對曰聞君將與楚子㑹¶有諸曰然曰聞君武備
<pb:KR4h0102_WYG_050-26a>
弗之戒有諸曰然曰禮務從時政在¶體要佩玉鏘鏘不
可薪於山何戈與祋不可酹於廟其理然¶也今楚人貔
而冠者也君欲以文徳合之其術迂矣君之蒞¶政動法
文王使文王遇貔亦使勇士操㦸逐之未必朝服與¶之
揖也襄公曰人皆相率約君以禮子奈何欲興戎乎壇
坫¶之間玉帛交錯而使甲士厠之人其謂我何不聽往
與楚子¶㑹楚子以兵車至執襄公君子曰宋襄公為萬
世笑者以膠¶柱而鼔瑟也膠柱而鼔瑟且不可況往㑹
<pb:KR4h0102_WYG_050-26b>
强國而不知變乎<md:KR4h0102_SBCK_050-16b>¶鄭人有愛妾魚者計無從得魚或汕或涔或設餌笱之
列三¶盆庭中且實水焉得魚即生之魚新脫罔罟之苦
憊甚浮白¶而噞喁踰旦鬛尾始搖鄭人掬而觀之曰鱗
得無傷乎未幾¶糝䵂而食復掬而觀之曰腹將不厭乎
人曰魚以江為命今¶處以一勺之水日玩弄之而曰我
愛魚我愛魚魚不腐者寡¶矣不聼未三日魚皆鱗敗以
死鄭人始悔不用或人之言君¶子曰民猶魚也今之治
<pb:KR4h0102_WYG_050-27a>
民者皆鄭人也哉¶
楚萬臧語不更先生曰鼩之在田也彈丸欲擊盧犬欲
磔山¶狸欲啖鼩苦之其黠者乃往依稷焉稷社之配也
世謂之稷¶䑕人不敢圖意而之野巢也烏鳶啄其鷇鷞
鳩殘其軀伯趙¶敓其室亦不能一朝居意而近人而家
於宫則舒然安矣夫¶物尚有知人或失所依何邪不更
先生曰若是余將焉依萬<md:KR4h0102_SBCK_050-17a>¶藏曰仁義汝稷也禮樂汝宫
也人依乎仁義禮樂其孰曰不¶然不更先生泠然而悟
<pb:KR4h0102_WYG_050-27b>
君子曰人之智豈不物若哉物之専¶人則擾而離也詩
云依彼平林有集維鷮鷮非平林固不集¶也人孰不智
哉¶
楚共王有照乗之珠愛之甚函以金檢命左右負以隨
時岀¶翫之游於雲夢之澤失焉共王不恱下令國中曰
有獲吾珠¶者予以萬家之邑楚國臣無小大咸索珠簡
茅淘土鬨鬨者¶三月竟不得更數年繁陽之子牧犢於
澤有氣青熒起菅中¶視之珠也櫝以獻共王不食言乃
<pb:KR4h0102_WYG_050-28a>
賜之邑君子曰仲尼既沒¶珠之失二千年矣求者非一
世一人而弗獲之一旦乃入牧¶犢者之手可以人賤忽
其珠哉¶
衛靈公問治國之要於蘧伯玉曰寡人之國不為小矣
乆而<md:KR4h0102_SBCK_050-17b>¶不治欲帥虎士以禦四封何如蘧伯玉曰可也非
其要也遣¶使致聘以修鄰好何如曰可也非其要也曰
慎簡百僚母曠¶厥官何如曰可也非其要也曰杜閼女
謁勿使行政何如曰¶可也非其要也曰斥擯姦回崇厥
<pb:KR4h0102_WYG_050-28b>
正士何如曰可也非其要¶也曰儉徳是共屏棄淫侈何
如曰可也非其要也曰懷保小¶民夙夜匪懈畏之如天
敬之如神綏之若子何如曰斯其至¶矣有民斯有國有
國斯有君民者君之天也君之則君舍之¶則獨夫耳可
不畏哉公曰善哉言乎君子曰蘧伯玉之言其¶有激哉
君者主民民之從君猶水朝宗振古然也而曰民為¶君
之天何耶雖然天之生民使君主之不使虐之虐之非
君¶也是則君為民立民亦重矣哉
<pb:KR4h0102_WYG_050-29a>
趙成陽堪其宫火欲滅之無階可升使其子朒假於奔
水氏<md:KR4h0102_SBCK_050-18a>¶朒盛冠服委蛇而往既見奔水氏三揖而後升堂
黙坐西楹¶間奔水氏命儐者設筵薦脯醢觴朒朒起執
爵啐酒且酢主¶人觴已奔水氏曰夫子辱臨敝廬必有
命我者敢問朒方白¶曰天降禍於我家鬱攸是崇虐焰
方熾欲縁高沃之肘弗加¶翼徒望宫而號聞子有階可
登盍乞我奔水氏頓足曰子何¶其迂也子何其迂也飯
山逢彪必吐哺而逃濯溪見鰐必棄¶履而走宫火已焰
<pb:KR4h0102_WYG_050-29b>
乃子揖讓時耶急舁階從之至則宫已燼¶矣君子曰迂
儒僨事往往類此是何可勝道人以經濟自負¶臨事之
際或不知急緩以至覆亡亦何其謬哉¶
中山君嬖梁其生生蹇産而椎鄙盡國中無過者唯中
山君¶宜之一朝不見輒若有所失語大夫㫋曰梁其生
其智人哉¶何為能安我也大夫㫋曰心成憐白髮𤣥情弗
怡艷色媸從<md:KR4h0102_SBCK_050-18b>¶古然也中山君曰何哉大夫㫋曰君聞癸
北子翏之為人乎¶子翏慎妃耦十年不遂恒鬱鬱離居
<pb:KR4h0102_WYG_050-30a>
曲逆有醜女眇在左目疹¶瘢如叢珠且黑而羸曲逆人
過而不睨醜女怒去從師學擊¶筑彈坎篌三年精其技
又善為北里之舞以惑人子翏一見¶大悅致厚幣聘以
歸字曰𤣥姬朝筑焉暮坎篌焉嬖之甚子¶翏稍岀游歸
必熟視其面無不妍者反笑世人多一目云其¶友宛爰
都憐之為致趙女光豔皦皦照人世謂閭須白台不¶能
似之子翏逐岀曰何物醜類敢儕吾𤣥姬所謂𤣥姬其
君¶之智人歟中山君笑曰大夫言過矣君子曰中山君
<pb:KR4h0102_WYG_050-30b>
之蔽一¶至是乎妍媸最易辨且不可況其他乎世道既
汚以佞為賢¶以正直為憸邪者皆是也尚何暇中山君
之笑哉尚何暇中¶山君之笑哉<md:KR4h0102_SBCK_050-19a>¶宋大心鉤與公玉乗無庸伯仇同居於乗丘大心鈎學
内聖¶外王之道淫淫而洽於心公玉乗迂之曰子之道
古也不宜¶於今是翠黄擒鼠也千不得一焉乃舍去學
假仁定霸之術¶三年而足之無庸伯仇又尤之曰子病
大心鉤善矣子道亦¶未為得是使韓盧捕䑕百而一中
<pb:KR4h0102_WYG_050-31a>
焉予所業則異於是公玉¶乗曰何術也曰捭闔之術也
儀秦之舌申韓之法軫到之略¶也放之一邑則一邑服
放之一國則一國凖放之天下則天¶下從是使䝉貴襲
䑕也十不失一焉大心鉤公玉乘疑之相¶與說于秦王
大心鉤進曰王道如春煦嫗兆民無跡可窺均¶囿至仁
王假臣以三十年鴻化覃於邇遐矣王曰子之言美¶矣
惟黄虞能致之爾寡人不能伺也曰公玉乘言公玉乘
進¶曰揣摩地勢明王之制義融於人已蝕其利王假臣
<pb:KR4h0102_WYG_050-31b>
以十年<md:KR4h0102_SBCK_050-19b>¶伯業可定矣王曰子之言良矣惟桓文能行之
爾寡人不能¶學也無庸伯仇見二人所對不合於是不
待王見問目如明¶星風雷隠隠起舌間利害粲如也言
已且繼曰願王假臣五¶月之久四海諸侯皆懼膝行而
來朝矣王大恱曰此寡人夙¶夜不敢忘者也即命為上
大夫與聞國政公玉乘去之齊不¶遇又之宋之衛無客
之者晉人聞而召之亦為大夫大心鉤¶轍環諸侯皆不
售老死乗丘一如無庸伯仇之言君子曰羽¶籥干戚之
<pb:KR4h0102_WYG_050-32a>
舞不可施鄭衛之邦亦猶子女優雜之戲不可陳¶齊魯
之俗大心鉤欲行先王之道於春秋之世難矣哉¶
晉定公好以位驕人揚食我諫曰東海有巨魚名王鮪
焉不¶知其大多少赤幟曳曳見龕赭間則其鬛也王鮪
出入海中¶鼔浪歕沫腥風蓋翛翛然云逢鮂鰼鰹&KR0008;必
吞日以十千計<md:KR4h0102_SBCK_050-20a>¶不能饜岀游黑水洋海舶聚洋中者萬
王鮪一噴皆沒不見¶其從雄行海間孰敢何問之者泝
潮上羅刹江潮退膠焉矗¶若長陵江濵之人以為真陵
<pb:KR4h0102_WYG_050-32b>
也涉之當足處或戰大駭斫甲¶而視王鮪也肌之乃架
棧而臠割之載數百艘烏鳶蔽體羣啄¶之各飫夫王鮪
之在海也其勢為何如一失其勢欲為小鱦¶且不可得
位其可恃哉定公曰寡人已知之矣予姑就舍君¶子曰
徳稱其位者恒下人反是則驕是何也徳則虚不徳則¶
盈虚則能容盈則覆理也傳曰君子以虚受人又曰日
中則¶昃可不信夫¶
齊侯再伐山戎賔胥無問曰聞君將有事山戎然乎非
<pb:KR4h0102_WYG_050-33a>
歟公¶曰然何如曰以臣觀之可伐者五不可伐者一公
驚曰何謂¶也曰謀夫孔多可伐者一也矛㦸銛利旛幟
精明可伐者二<md:KR4h0102_SBCK_050-20b>¶也既禀充牣餫饟弗絕無仰於鄰可伐
者三也卒乘輯睦隊¶伍成列不戰則已戰無不克可伐
者四也大而陳蔡宋衛小¶而邾鄧杞薛皆與國也奔號
承令匍匐恐後可伐者五也以¶此言之止君勿行者惑
也臣竊有私焉夫山戎蕞爾之邦也¶使誠有罪君亦既
伐之矣奈何再乎為土地耶海濱千里君¶悉有之何愛
<pb:KR4h0102_WYG_050-33b>
僻逺之野以廣君土疆為民人耶衣冠劍舄充¶斥君之
境土何愛魋結卉裳之俗以亂我邊陲為一戰可以¶定
伯耶君已帖陳服鄭親魯而攘楚矣何假乎山戎今再
帥¶師徒使斯民肝腦潤草莽枯胔暴原野耳夫爭地以
戰殘民¶以逞非仁君也非仁君不足以霸諸侯此不可
伐一也齊侯¶曰大夫言固善山戎屢悖寡人奈何賔胥
無曰熊羆豺虎並¶家於山蛟鼉魚鼈俱穴於淵九夷百
蠻均宅於仁君務仁徳<md:KR4h0102_SBCK_050-21a>¶之修獨不能容一山戎乎容之
<pb:KR4h0102_WYG_050-34a>
則來庭伐之則叛去力不勝¶徳故也君請改圖焉齊侯
曰大夫之言善止君子曰桓公賢¶君哉不然何聞義則
服如此也¶
南文子任衛國之政察見淵魚人莫不畏之一旦忽若
狂易¶者以足衣為巾以冠纓苴履以食豆而羮簞百物
靡不反者¶衛君深憂之親枉駕文子之閭問曰先生病
耶曰臣非敢病¶也曰先生非病何反悖若是邪曰臣非
敢反悖也效尤也曰¶何謂效尤曰今國中法制不定上
<pb:KR4h0102_WYG_050-34b>
下無章驍暴者字民孱夫¶操弓矢岀鬬是簞受羮而豆
盛食也貴戚之卿混乎輿臺是¶履苴冠纓也髠鉗之倫
升於上士是巾足衣也舉國反易而¶無一人悟者君顧
獨憂臣乎即實病亦一身爾如國何衛君¶曰目能察白
黑而不見其睫心能識壯耄而不覺其形自蔽<md:KR4h0102_SBCK_050-21b>¶之患也
請為先生更諸君子曰南文子託疾以悟衛君美矣¶衛
君聞之即有心目之喻亦易悟也哉詩曰鶴鳴于九臯
聲¶聞于天此之謂也
<pb:KR4h0102_WYG_050-35a>
漁者庶其亷與婦競絶數月不通於越入楚兵大掠各
西東¶匿死生不相恤人諍庶其亷盍聚諸輒謝去一日
漁于海獲¶甲蟲曰鱟雌雄相負雖風濤不解庶其亷悔
曰是物也人或¶不如可乎歸召婦與居禮之終身君子
曰陰陽合而大化彰¶寒暑正而歲功成夫婦和而家政
理天道也亦人道也俗降¶世汙有反目至死弗覿者不
亦悲夫視庶其亷之能悔抑又¶賢矣¶
秦有尊盧沙者善誇談居之不疑秦人笑之尊盧沙曰
<pb:KR4h0102_WYG_050-35b>
勿予¶笑也吾將說楚以王國之術翩翩然南迨至楚境
上闗吏縶<md:KR4h0102_SBCK_050-22a>¶之尊盧沙曰慎毋縶我我來為楚王師闗吏
送諸朝大夫寘¶館之問曰先生不鄙夷敝邑不逺千里
將康我楚邦承顔色¶日淺未敢敷布腹心他不敢有請
姑聞師楚之意何如尊盧¶沙怒曰是非子所知大夫不
得其情進於上卿瑕瑕客之問¶之如大夫尊盧沙愈怒
欲辭去瑕恐獲罪於王亟言之王趣¶見未至使者四三
往及見長揖不拜呼楚王謂曰楚國東有¶呉越西有秦
<pb:KR4h0102_WYG_050-36a>
北有齊與晉皆虎視不瞑臣近道出晉郊聞晉¶約
諸侯圖楚刑白牲列珠盤玉敦㰱血以盟曰不禍
楚國無¶相見也且投璧祭河欲渡王尚得奠枕而
寢耶楚王起問計¶尊盧沙指天曰使尊盧沙為卿
楚不强者有如日王曰然敢¶問何先尊盧沙曰是不
可以空言白也王曰然即命為卿居¶三月無異者
已而晉侯帥諸侯之師至王恐甚召尊盧沙卻<md:KR4h0102_SBCK_050-22b>¶之
尊盧沙瞠目視不對迫之言乃曰晉師鋭甚為王
<pb:KR4h0102_WYG_050-36b>
上計莫¶若割地與之平耳王怒囚之三年劓而縱之
尊盧沙謂人曰¶吾今而後知夸談足以賈禍終身不
言欲言捫鼻即止君子¶曰戰國之時士多大言無當蓋
往往藉是以媒利禄尊盧沙¶亦其一人也使晉兵不
即至或可少售其妄未久輒敗亦不¶幸矣哉厯考往
事矯虚以誑人未有令後者也然則尊盧沙¶之劓非
不幸也宜也¶
宋有白冥子旂耕於渠蒢之野得石焉圓而晢肉且倍
<pb:KR4h0102_WYG_050-37a>
好上¶有蒲穀文子旂熟視之曰質如截肪澤而有章其
璧也哉孚¶尹旁達亷而不劌其璧也哉無功而家大寳
者禍當獻諸朝¶於是沐浴冠帶言於周王曰臣渠蒢之
賤夫也偶挈耒耜以¶耕竊不自意地不愛寳獲嘉璧焉
臣不敢私聞王將有事上<md:KR4h0102_SBCK_050-23a>¶帝方明六玉闕其一焉敢獻
諸下執事王使大夫窽受璧薦¶諸玉尹玉尹曰噫是珉
也卻還之子旂抱石嘆曰吾聞有道¶之朝是與非别白
繡裳雖華不翦以補冠太阿雖銳不委以¶割牲今强謂
<pb:KR4h0102_WYG_050-37b>
璧為珉可不可乎楚丘丈人過而視之曰子旂¶其幸矣
哉子旂怒曰何幸也曰卞和以玉獻尚遭刖況爾薦¶珉
者乎子旂終不悟君子曰士以真材&KR0247;且猶不可假才
能¶自致與嗚呼世不特一子旂也¶
越人甲父史與公石師交甲父史能計而弗決公石師
善決¶而計疏各合其長事無留行人兩而一心也因語
相侵離去¶政輒敗密須奮泣諫二人曰君不聞海蟲有
水母乎水母無¶目資蝦以行蝦亦資水母食兩不能無
<pb:KR4h0102_WYG_050-38a>
也水母姑寘之又不¶聞有瑣&KR1436;乎腹藏蟹饑則蟹岀求
食歸則瑣&KR1436;飽否乃死蟹<md:KR4h0102_SBCK_050-23b>¶失所巢亦兩不能無也瑣&KR1436;
姑寘之又不聞夏屋有蟨䑕乎¶與卭卭駏驉比為卭卭
駏驉齧甘草即有難卭卭駏驉負而¶走亦兩不能無也
蟨䑕姑寘之又不聞西域有共命之鳥乎¶枳首一體性
多妬飢則爭啄一俟其瞑餐毒草害之及下嗌¶皆斃亦
兩不能無也是皆山海蟲爾不足怪雖人亦有之北¶方
有比肩之民迭食而迭望失一則死亦兩不能無也今
<pb:KR4h0102_WYG_050-38b>
二¶人甚類之其所異者彼以形此以事爾奈何離去奈
何離去¶二人相顧曰微奮言吾等將愈敗驩焉如初君
子曰十二官¶各有所司必相資以成體況尺有所短寸
有所長何可自用¶密須奮可謂善諷矣¶
猗于臯聞尾勺氏畜豹善捕獸以雙白璧易之且肆筵
召所¶與游者飲岀豹于庭而譝其能於是治金為繩繫
之文羅日<md:KR4h0102_SBCK_050-24a>¶割牲啖之居亡何有碩䑕過宇下急解豹斃
之豹視䑕若不¶見猗于臯怒詈之他日又有䑕過焉猗
<pb:KR4h0102_WYG_050-39a>
于臯復縱之豹遇䑕¶如初猗于臯怒鞭之豹輒嘷猗于
臯愈鞭之易以縲絏寘之¶牛羊棧中日餔以糟豹喪欲
泣猗于臯之友安綦子他聞之¶誚曰吾聞巨闕雖利補
履不如利錐錦綺雖麗供靧不如尺¶布文豹雖鷙禽䑕
不如狸狌子何愚也曷不用狸搦䑕而縱¶豹捕獸哉猗
于臯說如其言未幾狸捕䑕且盡豹獲麞鹿麃¶兔以歸
無算者君子曰獸固善捕亦各有所能至於用人乃¶違
其才何邪
<pb:KR4h0102_WYG_050-39b>
楚多鶉善格如膠弗之解大夫黎嗜之偶使韓遂挾以
行左¶右言於韓君君恱之令國中羅鶉與格皆不勝君
以韓無鶉¶愧之無鉤大夫曰夫鶉海内所有也而韓獨
無乎然而能格<md:KR4h0102_SBCK_050-24b>¶與否在所擇焉爾今衣褐而班文鶉也
翁鱗而尾隹鶉也刀¶喙而㦸距鶉也鶉則鶉矣求能格
者幾何雖然此不足道也¶國中圓冠方屨堯行舜趨者
皆士也能與君排難解紛者復¶幾何能否在君不在物
也君說擇善鶉與黎格卒大勝韓因¶此而得擇士之法
<pb:KR4h0102_WYG_050-40a>
君子曰古語有云羊質而虎皮見草恱見¶豹戰士鮮不
類之然豈無真虎哉亦患人君不能用耳¶
楚帥師伐晉晉人恐嚴甲兵以待楚入河陽退師未幾
又入¶如是者三晉侯疑朝羣臣問焉伯瑕對曰楚誘我
也急宜敺¶弗敺必深入存亡不可期晉侯曰子計疎矣
伯瑕恚曰君如¶弗納臣言臣終不能俘隨君請先去之
晉侯斥之問步毅步¶毅對曰楚非昔楚矣執政衆乖内
嬖日盛曳綺縠而副玉珈¶者後宫千人旦謳莫酣惟日
<pb:KR4h0102_WYG_050-40b>
不足焉能及我問士渥濁士渥<md:KR4h0102_SBCK_050-25a>¶濁對曰毅言固當亦知
其一未知其二者也楚西有秦難東¶諸侯則齊鄭魯衛
枕戈待隙獨吾國有新喪未暇攻彼虞我¶兵起五國必
應之故先動相制耳不足慮也問范匄匄對曰¶如二大
夫言問韓起韓起大笑絶纓晉侯變色曰大夫笑寡¶人
乎起對曰老臣何敢笑君實笑鴈奴不知也晉侯曰何
謂¶也曰具區之澤白鴈聚焉夜必擇栖恐人弋已也設
鴈奴環¶巡之人至則鳴羣鴈藉是以瞑澤人熟其故&KR0353;
<pb:KR4h0102_WYG_050-41a>
火照之鴈奴¶戛然鳴澤人遽沉其火羣鴈皆驚起視之
無物也如斯者四¶三羣鴈以奴紿已共啄之未幾澤人
執火前鴈奴不敢鳴羣¶鴈方寐一網無遺者今楚師進
退三執火之謂也君何不少¶察之乎晉侯曰爭人不當
如是哉於是大嚴守備楚子聞之¶曰勿謂晉無人不敢
侵君子曰晉侯其善謀哉集衆人之慮<md:KR4h0102_SBCK_050-25b>¶必有一長者及
韓起獻計楚人知悉其情遂退師詩云先民¶有言詢於
芻蕘況士乎
<pb:KR4h0102_WYG_050-41b>
宋剔成君自高視羣臣皆下有諌者輒拒曰爾欲上我
邪毋¶不已也指所佩劍曰懼此乎皆怖汗而退欲造九
成臺於雍¶丘之郊恐羣臣言戒門者毋納士納則死北
殷子且謂門者¶曰吾將見吾君門者沮之子且堅欲入
且曰吾事君十年豈¶不知君君所甚惡者諫耳吾不諫
則已何沮也曰子既不諫¶欲入何為曰吾善為雞戯將
以恱君也門者入白剔成君君¶召至子且鼓肱為翼膠
膠而長鳴鳴已急趨出氣甚暢君怪¶之趨使還問曰子
<pb:KR4h0102_WYG_050-42a>
人耳乃效雞鳴何也曰臣尊雞甚故效之¶耳何故尊之
曰臣以堯舜之知或不如也曰是何言歟是何¶言歟寡
人聞非聖人者無法況方之異類乎曰臣焉敢非聖<md:KR4h0102_SBCK_050-26a>¶人
竊有疑也道蔽天地者堯徳極萬世者舜皆古聖人也
今¶謂其知不雞若者誠過乎激然風雨晦㝠能司晨不
愆度者¶堯舜能之乎曰不能也曰堯舜雖大聖司晨必
以雞乎曰固¶也曰君如知此奈何盡下羣臣無若雞者
乎君喜曰羣臣無¶言及兹者今乃始聞之寡人有過子
<pb:KR4h0102_WYG_050-42b>
宜力諌也曰君令臣諌¶臣不敢隠今賦急民單環四封
皆强敵夙夜憂勤且懼不免¶況事游觀乎曰寡人不敢
也曰君曰不敢而造九成之臺何¶也剔成君即日罷其
役君子曰日之行晝天下無不照月之¶行夜萬國無不
明然日月之光有所不及者一燈之微足補¶其功此蓋
子且雞喻之說也¶
　　余為燕書四十篇蓋取郢人誤書舉燭之義讀者
　　好之¶謂有秦漢風余獨愧汗弗止者何也自嬰憂
<pb:KR4h0102_WYG_050-43a>
　　患以來神<md:KR4h0102_SBCK_050-26b>¶情銷沮見於觚翰之中氣苶而辭荒惡
　　在其能秦漢也¶不猶優孟之似孫叔敖哉¶
　　顔率求鼎難¶
秦興師臨周而求九鼎周王患之以告顔率顔率曰大
王勿¶憂也臣請正大義以卻其軍率乃詣秦君長揖言
曰周之與¶秦勢雖若敵國其分則君臣也率聞君伐臣
則有之矣自非¶弑逆未聞以臣伐君也不知君之興師
而涉邦畿也何故天¶子謹使使臣問諸左右秦君曰無
<pb:KR4h0102_WYG_050-43b>
他異也寡人竊聞九鼎四¶海之厚寳也誠願得一觀焉
然恐周之執事不察敝國之情¶乃盛陳師衛以備不虞
耳寡人人臣也豈敢稱亂率曰率意¶君忘其為人臣也
今幸勿忘甚善率嘗適蔡蔡人有事其主¶者其主有龍
淵之劍蔡人操刃與㦸逐而奪之或諫曰此汝<md:KR4h0102_SBCK_050-27a>¶主也汝
何得乃爾獨弗畏不義之名乎蔡人曰吾見龍淵不¶見
主也彼由不見主故肆行而無忌憚今君知為人臣而
興¶師求九鼎焉何也君不聞齊晉之事乎齊地方千里
<pb:KR4h0102_WYG_050-44a>
帶甲數¶十萬天王嘗賜太公履東至於海西至于河南
至于穆陵北¶至于無棣五侯九伯皆得専征迨桓公之
興平宋折鄭帖服¶荆楚威行諸侯天下莫强焉尚&KR0833;以
尊周為事未嘗敢求九¶鼎也晉地亦方千里帶甲亦數
十萬掎以太行之高起以首¶陽之雄迤以黄河之深靡
以大陸之廣所謂表裏山河之固¶晉實有之文公藉累
世之盛侵曹伐衛大戰于城濮而楚師¶敗績列國畏威
無敢不從然猶一曰尊王室二曰尊王室亦¶不敢求九
<pb:KR4h0102_WYG_050-44b>
鼎也今君欲行霸術不思法桓文而首惟不軌是¶圖率
恐諸侯有以議君也且君有不義者三以臣帥兵而刼<md:KR4h0102_SBCK_050-27b>¶天子不義一也鼎乃先王重器而敢睥睨之不義二也
肆虎¶狼之威志在丘墟宗廟不義三也六國怨秦之虐
旦夜共謀¶洹水之上恨無其名以興師設知君有爾韓
必遣三將軍岀¶宜陽趙魏與韓唇齒之邦必注强弓蹠
勁弩助之燕雖稍弱¶勢不能以獨寧四國合一精兵當
不下三百餘萬齊為山東¶大國亦必驅其兵西向崤函
<pb:KR4h0102_WYG_050-45a>
楚見諸侯並起其雄吞之志益¶暴又必急趨擣武闗君
雖有百二之險舉六豹而噉一牛不¶至血肉狼藉不止
也率竊為君危之夫鼎者又以昭夫徳也¶茍無其徳雖
得之必亡之昔夏之盛也貢金九牧鑄鼎象物¶百物而
為之備使民知神姦用能恊于上下以承天休桀有¶昏
徳鼎遷于商商紂暴虐鼎遷于周周徳雖衰天命未改
君¶尚可力求之邪楚莊之强君之所聞也因伐陸渾之
戎遂來<md:KR4h0102_SBCK_050-28a>¶問鼎之重輕王孫滿一言卻之輒俛首莫敢吐
<pb:KR4h0102_WYG_050-45b>
氣者豈力有¶不足哉誠畏負不義之名也君世有功於
天王今其所為可¶不如蠻荆之長乎為君之計莫若告
于衆曰寡人不敏昧厥¶君臣大分帥爾有衆欲觀鼎于
周周之大夫弗以寡人為不¶榖肫肫然喻之寡人雖至
愚亦已藏之中心矣爾衆宜解甲¶韜戈從寡人寡人幸
至於廟當舉觶自罰復告于太史書之¶以旌寡人之過
君能如此則改過不吝之成湯又見於今日¶也君徳孰
加焉秦君聞之赧然謝顔率曰子之言良是也即¶日罷
<pb:KR4h0102_WYG_050-46a>
兵西還(鼎周鼎也故借/周天子立論)為說者曰秦師求鼎之事雖急¶
使率以是大義折之秦縱暴必能退師初不待陳臣思
將兵¶以救之也既不能然復以八十一萬人&KR1966;鼎誑齊
率真小人¶哉嗚呼大義不明久矣豈獨率一人之為然
哉嗚呼大義不<md:KR4h0102_SBCK_050-28b>¶明久矣¶
　　書穆陵遺骼¶
初至元二十一年甲申僧嗣占妙高上言欲毁宋會稽
諸陵¶江南總攝嘉木楊喇勒智與丞相僧格相表裏為姦明
<pb:KR4h0102_WYG_050-46b>
年乙酉正¶月奏請如三僧言發寳器以諸帝遺骨建浮
屠塔於杭之故¶宫截理宗頂以為飲器大明洪武元年
戊申正月戊午¶皇帝御劄丞相宣國公李善長遣工部
主事谷秉毅移北平¶大都督府及守臣呉勉索飲器於
西僧汝納監藏深惠¶詔付應天府守臣夏思忠以四月
癸酉瘞諸南門高座寺之¶西北明年已酉六月庚辰¶上
覽浙江行省進宋諸陵圖遂命藏諸舊穴嗚呼¶上之徳
可謂至矣哉<md:KR4h0102_SBCK_050-29a>¶
<pb:KR4h0102_WYG_050-47a>
　　諭頑¶
陶尚書中立為余言臨海林甲一門皆疫死甲獨治喪
暨甲¶沒無人藏其屍家犬奔號里巷若狂已而羣犬翕
集銜甲衣¶曳至西郊跑土成坎埋焉坎淺不能容又復
曳岀如是者四¶三始壅土覆之而去新昌黄琛甫有牝
犬為邏卒所食棄骨¶屏處其子銜之瘞諸野予聞撫髀
太息每舉諭諸人人輒笑¶予誕且謂古無是事昔譙縣
崔仲文畜犬㑹稽石和以丁奴¶易之不從和殺仲文奪
<pb:KR4h0102_WYG_050-47b>
其犬犬齧和守仲文屍爪浮土掩之¶尋牽和衣訴官和
伏誅此晉義熙中事也冀州石𤣥度犬母¶育一子愛之
甚𤣥度烹子啖之母候骨投地斂寘一窟移塟¶於桑間
旦夕向桑嘷逾月乃止此宋元徽中事也謂古無是¶事
者過矣夫犬能禦盜齚姦解難報恩傳記所載者然也
又<md:KR4h0102_SBCK_050-29b>¶寧止此二事乎人苦不自厚物理有可徵者亦弗之
信反指¶予為誕予故書此示之人心尚存其亦有所感
夫
<pb:KR4h0102_WYG_050-48a>
　　書客言二事¶
天台李某遇盜官為購捕之有刀鑷工出簪珥粥諸市
市魁¶執送官工具言私於下東隣女得之官逮女問狀
女戰栗不¶能言工曰爾毋佯愳為也爾左乳有瘢可驗
官覆之信然女¶恚自剄死死三月始得真盜初女童子
時常用工薙髪故知¶女瘢工怨女嫁時不償其勞陷之
黄巖少年嘗游於愽徒一¶日飲市上市人攜虚篋與愽
不勝馳而去少年慚其紿已躡¶至大澤中杖之仆地有
<pb:KR4h0102_WYG_050-48b>
一翁挾子過焉意其病厥也扶還其¶家未至而氣絶市
人家縛翁父子赴官子哀慟不伏翁謂子¶曰兒毋用苦
吾老矣自度在世無幾願易兒也子聞之輒<md:KR4h0102_SBCK_050-30a>¶陳殺市人
狀甚悉官用縱翁歸翁念兒寃也自經死¶為說者曰漢
張釋之為廷尉天下無寃民嗚呼今之從政者¶其釋之
也哉¶
　
　明文衡巻五十
