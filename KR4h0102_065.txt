# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:03.162301
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0454-065皇明文衡-卷之六十五.
<pb:KR4h0102_SBCK_065-1a>¶
皇明文衡卷之六十五¶
　　碑¶
　　　漢三老董公碑(有序)徐十䕫¶
予讀太史公書至三老董公說漢之事作而言曰三老董公¶
其秦漢間有道而隱者乎不然何其言之符機際㑹而粹然¶
一出於仁義道德也公之說漢高祖也其言曰順德者昌逆¶
德者亡兵出無名事故不成名其爲賊敵乃可服又曰仁不¶
以勇義不以力至哉言乎不意文獻斲喪之後兵戈搶攘之¶
日有此人也蓋方是時項羽放弑義帝公以此説高帝討之¶
時高帝左右稱讀書如酈生不及此稱文學如叔孫通不及¶
此稱智術如張良陳平不及此而公獨及之意者公在草野¶
㝠思天下之故項强而暴劉弱而仁莫有急於此者以故發¶
<pb:KR4h0102_SBCK_065-1b>¶
憤爲高帝陳之不疑也公之始末史闕之即其言想其人必¶
秦漢間有道而隱者惜乎漢用其言而遺其人也爰敘而銘¶
之銘曰¶
秦政不綱義旗四舉紛紛藉藉孰爲義主&KR0225;彼有道鴻飛㝠¶
㝠不聞其聲矧見其形猗嗟董公時止時作懷寳在躬不迷¶
而覺劉弱項强公有&KR0055;&KR0104;討逆致順公有逺猷一言之出萬¶
鈞不㧞仆項興劉此機之發維此董公其執不猗維玆之言¶
允也其時公言旣用公迹愈邈推公之藴可興禮樂漢雖公¶
遣公言不隳公言不隳大道之維¶
　　　漢紀信碑(有序)¶
予讀大史公書至紀信以身代死之事作而言曰信之忠誠¶
一至是乎且信倔起之徒也當其事漢項羽圍荣陽漢危甚¶
<pb:KR4h0102_SBCK_065-2a>¶
王時欲存有降而巳降則漢事去信遂自爲王降羽王因得¶
脱羽燒殺信吾意是時漢事未定如信者不過苟相依乗以¶
饕冨貴而忠誠若此何可得哉漢王旣定天下嘗斬丁公以¶
&KR0134;忠矣而於信獨無贈典及太史公記載刺客如荆軻聶政¶
爲之列傳說客如蘇秦張儀爲之列傳&KR0447;名如韓非申不害¶
貨殖如卓王孫陶朱猗頓爲之列傳至於殺身成仁如紀信¶
者乃獨不爲之列傳遂使信之大忠不白於天下後丗而臨¶
危顧身者踵相接也爰敘而銘之銘曰¶
黄金可銷白石可磨將軍之志之死靡他一念之精如霆之¶
發視刃不銛視火不烈榮陽之圍漢累卯危委八尺軀全一¶
帝基死生之故夫豈易與興亡之决在此一舉捐軀徇國有¶
&KR0002;斯人&KR0225;想先烈莫之與倫¶
<pb:KR4h0102_SBCK_065-2b>¶
　　齊王蠋碑(有序)¶
予讀太史公書至齊王蠋不屈之事作而言曰爲臣死忠臣¶
人律令也士不與焉蠋嘗諌齊王不從退耕于野未嘗居齊¶
之位食齊之祿則齊之士也一旦燕人破齊走王而七十餘¶
城俱下守城之臣非不多也不逃卽降爾未聞一人爲齊死¶
者當是時湣王已死蠋猶區區爲齊守畫燕人使謂蠋曰燕¶
人高子之義將以子爲將封子萬家否且屠邑蠋謝曰忠臣¶
不事二君烈女不更二夫經其頸於樹枝自奮絶脰而死攷¶
其事與伯夷相&KR0011;蓋伯夷孤竹君之子譲&KR0038;而逃非有位者¶
武王伐紂天下是之伯夷非焉&KR0507;旣滅矣而猶恥食周粟猶¶
蠋志也伯夷之事幸而見稱於孔子其道光明王蠋不幸不¶
逢孔子太史公僅附於田單傳尾而稱說者鮮爰敘而銘之¶
<pb:KR4h0102_SBCK_065-3a>¶
銘曰¶
猗歟先生國之楨士之特也志弗隨以貞矢金石也衆反顧¶
以生行不惑也執義之兵返仁宅也固然獨行匪矯激也休¶
有烈聲軋亂賊也我揭其英髮上&KR0033;也¶
　　　商巫咸祠碑　張孟兼¶
惟書曰在太戊巫咸乂我王家又曰在祖乙時則有若巫賢¶
巫賢巫咸子也則巫咸父子世爲商輔相矣而巫咸尤見諸¶
子百氏書夏邑有山曰巫咸頂志以巫咸隱於是爲名頂故¶
有巫咸祠惟遺甓焉而莫知其所始山麓有廟㝷廢蓋宋崇¶
寧間邑大旱禱巫咸而&KR0040;請于國賜封王號見㫁刻云洪武¶
八年冬縣令閻育等卽其頂作新祠而以巫賢侑惟巫咸古¶
賢臣也生而爲治功在王室殁而爲神澤及後世矧能出雲¶
<pb:KR4h0102_SBCK_065-3b>¶
爲風&KR0040;而民以望歲者望之其可謂虚也矣是宜食享其土¶
不誣乃爲作迎享送神詩使敬祀之而亦以記其成焉詩曰¶
巫山兮巉巉神隱兮中巖神去兮千古盍&KR1300;兮我土神化兮¶
爲雨風雲兮上下吁我民兮匪神何怗山雲兮浮浮神宅兮¶
山之幽神降兮我留於薦兮我羞我享兮以雩匪鐘鼓兮爲¶
娛吁願我民兮不渝神享兮何之風&KR0040;兮其馳神我兮不違¶
我望兮以思吁樂年歲兮惟神自兹¶
　　　梅長者祠堂碑　方希古¶
天地至和之氣時得之而爲春日得之而爲煦風得之而爲¶
薫皆所以長養萬物其化至密而其用至醇其在天德也則¶
爲元其在人德也則爲仁爲至善之德爲惇厚之化爲無言¶
之教備其理者在唐虞爲八元在周爲仁人在漢始稱長者¶
<pb:KR4h0102_SBCK_065-4a>¶
其取義以爲能長育人材先躬行而尚本質有長盛昌大之¶
道故善治天下者必貴之漢之大臣惟塞侯張歐皆以長者¶
稱因其行而求之若曹懿侯之淸浄寧謐萬石君之父子謙¶
謹不譁丙丞相之居德不伐要皆長者之選長者之爲用迂¶
而不曲綏而不滯寛大忠厚得聖人之度人主能用之者其¶
國必興後嗣必&KR0170;其利非若才智之士淺而易窮也彼孑孑¶
然而露其智術任之以事聲威錯出非不可喜然刻薄少恩¶
行法無餘意而慮民無隱情喜之者未終而厭苦之者衆矣¶
若商鞅之於秦王猛之於符氏曾未旋踵而太亂作豈其才¶
智之不足歟長厚之道微而人不懷其德也故天下可以無¶
才能之人不可以無長者不幸而乏才能焉事不過於廢弛¶
不幸而無忠厚之長者其誰恃而不亡乎長者之用&KR0413;肉也¶
<pb:KR4h0102_SBCK_065-4b>¶
才智之効藥石也吾以所聞所見推之國有忠厚之治者後¶
必不衰家之乆存而不墜者必長者之子孫台之寧海有梅¶
氏考之圖譜昔有韓盛字昌圖者仕晉爲章安令擢南昌别¶
駕知晋將亡卽是邑而隱焉常誦佛壽旣而有&KR0149;鳥降其所¶
居之側若諦聽者歳餘始知郡縣以爲鳯集上其事宋文帝¶
聞而下詔褒之上表稱謝曰此殆覺陛下之德耳臣何與焉¶
帝咨嗟稱爲長者仍命郡縣闢其所居舎爲丹丘寺云今八¶
百餘年矣其子孫衆多爲邑巨家而寺亦不廢宋淳祐中諸¶
孫之學佛者良阜建重閣像而事之歷年雖乆而未有記其¶
事者夫以劉宋立國未數十年而宗社爲墟長者之傳今千¶
載而猶未艾此其所爲之可稱豈特一言之善哉宋文帝知¶
其爲長者而不知長者之爲用國之不夀也固宜而長者之¶
<pb:KR4h0102_SBCK_065-5a>¶
澤至於子孫而益著矣天之於善人其所施甚遠矣祠而奉¶
之非特寓夫尊祖之思使聞長者之風者却去浮薄而趨忠¶
厚豈不足爲天下之勸乎然則長者雖不獲如塞侯等之有¶
益於當時而其遺澤之所及未始不同也乃爲詩以系之詩¶
曰¶
中世取士貴乎才智巧僞如雲非國之利無言而化不爲而¶
成長者之功沛然難名漢祀四百將相多有匪任長者其何¶
能乆如山之常如地之容不震不騰涵以&KR0040;風或乖于時世¶
不能以澤鍾厥家千載祚祉有晉之衰攘於簒臣先生恥之¶
高蹈海濵行脩于身閭里咸化&KR0149;鳥降祥自天來下璽書旌¶
門惟德是嘉曰匪于躬&KR0022;家之華有而弗居天下儀式錫之¶
嘉名江海動色上下百世作者幾君其誰于今尚有子孫列¶
<pb:KR4h0102_SBCK_065-5b>¶
堂森森衣冠奕葉孰能祐之長者之澤爲善無位所係則長¶
若惟尊崇卒取危亡有嚴祠官浮屠攸宅歲時蒸嘗子孫千¶
百輔德于天爲善惟人載其淳風民俗是敦¶
　　　關王廟碑¶
古之享天下萬世祀者必有盛德大烈被乎人人其或功蓋¶
一時名震一國祀事止於其鄕而不能反乎遠惟漢將關侯¶
雲長用兵荆蜀間國統未復以身死之至今千餘載窮荒遠¶
裔小民稚子皆知尊其名畏其威懷其烈而不忘是孰致然¶
哉蓋天地之妙萬物者神也神之爲之者氣也是氣也得其¶
&KR0149;奇盛著則爲偉人當其生乎時揮霍宇宙蝢挫萬&KR0011;叱電¶
噫風雄視乎舉世故發爲忠義之業巍巍赫赫與日月竝明¶
與隂陽同用不幸其施未竟鬱抑以没其炳朗&KR0149;變者不與¶
<pb:KR4h0102_SBCK_065-6a>¶
衆人俱泯則復爲明神無所不之固其理也人多謂侯特武¶
夫之勇非有損益於世此非知侯之心者當侯之時勢莫完¶
於曹操力莫強於孫權昭烈敗亡之餘削弱爲特甚操欲誘¶
侯爲巳用毅然不從權欲爲子請婚罵辱其使如狗彘左右¶
昭烈誓復漢室此其忠義之氣固足以服天下豈持一世之¶
雄哉使侯不死與孔明戮力孔明治內侯治其外漢賊可誅¶
孫氏可虜而高祖之天下可復矣然則侯之存豈惟蜀人頼¶
之海內實賴之無成而卒非惟蜀人痛之凡嘗爲漢民者皆¶
宜爲之悼惜也感之&KR0055;思之乆事其在天之神以致尊慕之¶
心而不廢豈非出於天理民彝之正也哉寧海故有侯廟邑¶
人䖍奉如侯尚存咸願紀德刻之牲石俾永世無惑詞曰¶
炎光中滅寰宇分奸雄鉅猾胥噉吞穢腥上聞帝爲顰大統¶
<pb:KR4h0102_SBCK_065-6b>¶
重&KR0140;高皇孫敕令神人下天閽虬髯虎眉面赤璊寳刀白馬¶
提三軍驅斬羣盜如狐豚扼荆取益聲勢振東吳喘恐晲且¶
蹲中原萬里殺氣昬意欲掃蕩無留痕厭世倐忽棄厥勲神¶
靈在天燁若暾奉帝之命施威恩旌善誅惡康黎元孫曹兇¶
虐罪不原羈&KR0017;號呼遭割焚孰&KR0002;我侯乆愈尊海內廟祀莫¶
敢諼春秋薦獻羅庭門酒芳牲碩簫鼓喧侯乗飛龍雲駢軒¶
萬騎扈從持旌旛來如飇馳去星奔惠民以寶不以言嗟哉¶
我民慎潔䖍懋德致福無尤愆德涼媚瀆神不䬸至理甚昭¶
千古存侯神行世同乾坤¶
　　　敕建元衛國忠肅公廟碑　劉三吾¶
洪武二十二年夏五月¶
皇上御　奉天門召翰林學士臣鎦三吾謂曰朕曩命工曹¶
<pb:KR4h0102_SBCK_065-7a>¶
鼎新百神祠于欽天山之陽在元季有南臺大夫福壽效忠¶
以死宜仝庿是方今本部尚書秦逵奏庿已告完碑已礱就¶
請文鑱之以壽永乆臣三吾職在紀載敢不欽承¶
上命謹按大大諱福夀唐兀民㓜倜儻有大志知讀書旣長¶
入備環衛積勞授長寧寺少卿累官至仝知樞宻院事當元¶
至正辛卯穎川兵起事聞峕其君方淸暑上京廷議欲馹奏¶
以俟命公持不可謂比得請還事將無及矣卽親部分將士¶
調往討之然後以聞順帝嘉其處置明年改授宗正府也可¶
札魯忽赤以江淮警急㝷除淮南行省平章政事至則濠泗¶
已失公日益圖備禦而上游兵&KR0020;方熾乃嚴程築石頭㫁江¶
面且戰且守坐固人心㑹集慶告急拜公江南行臺御史大¶
夫臺治&KR0012;危所仗湖廣平章阿魯輝一軍爲聲援而部下皆¶
<pb:KR4h0102_SBCK_065-7b>¶
苗兵翻肆暴掠阿魯輝者旋亦見殺退軍于杏花村髙郵廬¶
和等州相&KR0071;失守內乏糧儲外無兵援公料簡民丁壯者爲¶
兵富者出粟嬰孤城自守丙申春三月¶
天兵至臺軍屢戰弗利度不能支盡閉諸城門惟開東門通¶
出入未幾城䧟官民四潰公獨據胡牀坐鳳凰臺下指麾左¶
右若將有爲或勸之遁去厲聲叱曰吾臺端重臣城存則生¶
城破則死尚安往遂死其所郡達魯花赤達尼達思不忍棄¶
去亦死焉¶
皇上素聞公名命軍中物色以死聞嘉歎乆之賜棺槥歛塟¶
如禮其朝聞之褒贈金紫光祿大夫江淛行省左丞相上柱¶
國追封衛國公謚忠肅嗚呼公爲不&KR0018;臣節矣&KR0060;嘗&KR0099;歎自¶
元叔世奸臣擅&KR0096;其內藩將失律其外天下幅裂日底于亡¶
<pb:KR4h0102_SBCK_065-8a>¶
公河西人也當臺城孤危于不可爲之峕厲不可辱之節比¶
天命有歸所志弗遂則&KR0099;然捐軀以死曾無難色非&KR0336;中有¶
定見者其能然乎眎彼平日門閥自高華楚自將坐則議論¶
風生前無古人至此則皆斂裳宵逝忠節無聞其于公賢不¶
肖何如也欽惟¶
皇上得臺城首表大夫之死得安慶復表余闕之死皆俾廟¶
食以厲臣節¶
皇上是心周武王封比干墓之心惟大夫庿故在城南土門¶
岡市閧間非官民揭虔所故今徙是方與諸神聮祠庿庭廡¶
門輪奐一新繚以垣牆樹之杉竹是使公之忠㮣與欽天山¶
仝其嶻嶪公爲不徒死矣爲人臣者登公之庿拜公之位得¶
不有所觀感而興起乎繫以詩曰¶
<pb:KR4h0102_SBCK_065-8b>¶
侃侃衞公仗厥孤忠守此江東¶
天兵聿臨弔伐是心乆旱而霖元有藎臣見道之眞如公罕¶
倫桀犬而狺各爲其君豈顧堯臣　堯仁如天表以墓阡廟¶
以揭䖍惟闤闠中往來憧憧感動　宸&KR0168;欽天山陽厥土燥¶
岡造祠是方聮諸庿庭煥其丹靑公此妥靈享祠山巓與¶
國緜延億萬斯年¶
皇明文衡卷之六十五¶
