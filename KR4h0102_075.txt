# -*- mode: mandoku-view -*-
#+TITLE: 明文衡
#+DATE: 2015-09-23 10:33:17
#+PROPERTY: JUAN 75

<md:KR4h0102_SBCK_074-11b>¶<md:KR4h0102_SBCK_075-1a>¶
<pb:KR4h0102_WYG_075-1a>
欽定四庫全書
　明文衡巻

七十五¶
　　　　　　　　　　　　　明　程敏政　編
　神道碑¶
　　湘獻王神道碑文　　　　　　　解　縉¶
自古帝王受命拯溺亨屯必有追崇盛典褒嘉旌異顯
微闡¶幽昭示來世若成湯之弔龍逢武王式商容之閭
封比干之¶墓銅盤勒銘燭于千古政有因革異世同符矧
<pb:KR4h0102_WYG_075-1b>
惟我¶太祖髙皇帝功光宇宙道盡君師恩義兼隆子姓
多吉𢎞祐¶于我¶今上皇帝天道顯助震動傒志㑹朝清
明揖譲底定日月光¶華黎庶鼓舞申明舊章民物按堵
曾不逾時化危而安易亂¶而治山川草木皆有喜氣逹
孝推恩施由親始惟我¶太祖髙皇帝第十一子湘王純
孝秉哲遇害於苫塊之間窮<md:KR4h0102_SBCK_075-1b>¶苦沉抑¶皇帝嗟悼無已詢
咨羣言褒諡曰獻治其祠墳詔翰林院學¶士臣縉曰湘
獻王懿徳文武嬰兹荼毒朕將昭顯之爾其為¶文樹石
<pb:KR4h0102_WYG_075-2a>
神道永示無極臣縉仰惟¶皇上因心篤慶比於成湯周
武弔龍逢封比干之事戚疏等¶差忠厚有加不敢以菲
薄辭拜手稽首叙次為文謹按謚法¶聰明睿智嚮惠内
德曰獻惟王㓜而美異長而通明温恭粹¶徳武而右文
讀書窮理自為課程常至夜分不寐篝燈屏枕¶皆自勒
銘以為警策齋明盛服精思力踐有所獨得於死生¶之
故天道之㣲包括宇宙貫一古今人莫能窺其際也嘗
欲¶著述以開來學手未嘗釋巻開景𤣥閣延四方賢士
<pb:KR4h0102_WYG_075-2b>
編輯閎¶富皆有緒而具在可踵而成有益於斯文學者
甚厚其平居<md:KR4h0102_SBCK_075-2a>¶被服儒素姿體明秀望之玉山晴霞即之
春風麗日聴其言¶澹而不厭和鑾佩玉從容合度自然
足以廉頑起懦不自覺¶其入人之深也然膂力過人握
弓矢刀槊上馬奮捷如飛論¶古兵制前事成敗出人意
表降兵反常德進至荆之虎渡王¶曰敵兵鋭甚必有以
挫之令漸沮衂若縱使得入塞遺禍将¶大即日畫計遣
將奮前擊之敗其前鋒遂窮追之逆兵由是¶竟不得出
<pb:KR4h0102_WYG_075-3a>
塞途中數敗至延安殱焉實本王之首挫其鋭算¶無遺
策卒成大功¶太祖益嘉之特召至京慰勞遣還伍開蠻
作亂¶太祖命王率諸軍討之先入據其窟穴遣人四出
招諭盡降¶其衆不戮一人¶太祖大悦勞遣還國其卓卓
大者類如此又嘗造棺椁和藥<md:KR4h0102_SBCK_075-2b>¶餌施與軍民之貧者出
入以縹囊盛書自隨祁寒暑雨不廢¶講誦聘問賢士備
極恩禮過佳山水古跡徘徊終日必為歌¶詩文章刻著
石上書法深繹晉人精思動合矩度¶太祖毎有制作喜
<pb:KR4h0102_WYG_075-3b>
令書之詩歌豐腴清麗飄飄有出塵之想¶其文亦燦然
理順造次輙成至於近世科舉之作反覆道義¶貫通經
傳先生文士佔畢一世所不能盡者其天資髙邁不¶可
及有如此也自¶太祖賔天哭踊㡬絶因忽忽内傷有棄
人間意逮建文君信¶讒者誣之以罪遣人圍其宫城逼
執之王仰天嘆曰嗟乎吾¶觀前世大臣遇昏暴之朝將
詔獄下吏便自引决身親¶太祖皇帝子南面而王¶太祖
賔天疾不及視葬不及㑹抱兹沉痛有何樂於世今又<md:KR4h0102_SBCK_075-3a>¶
<pb:KR4h0102_WYG_075-4a>
將辱於奴婢之人乎茍求生活吾不能也因復痛哭灑
地沾¶濕繼之以血具衣冠赴火死闔宫皆從之時洪武
三十二年¶四月十三日王諱柏母妃胡氏洪武四年八
月初三日生十¶一年正月一日受冊封為湘王建國于
荆州十八年十二年¶之國妃吳氏靖海侯禎之女生二女
皆夭無子墓在荆之江¶陵縣西太暉山之原銘曰¶猗嗟
獻王孝乎¶髙皇髙皇篤爱王此大邦襟喉楚蜀粤惟荆
湘既文既武有¶輯有攘蠢彼蠻㓂蝟而跳梁¶帝命往征
<pb:KR4h0102_WYG_075-4b>
深入其疆招之畢來人其豺狼¶帝曰良哉于家有光四
郊多壘變起倉卒戰埃懸空聞者怵¶惕惟王神武謂彼
奇獝長驅無前奔北以出將遺大難天下<md:KR4h0102_SBCK_075-3b>¶罔恤惟王至
仁得人死力受算窮追敵以就殛聖道日還孔¶繁載籍
惟王經緯有刪有述才兼衆長識邁千古開我後人¶功
非小補遭讒舍已從容就義不辱其身不降其志抔土
荒¶煙蕪翳不治縉紳過之尚或流涕巍巍¶聖皇功髙湯
武理其祠墳紓哀泉土龍章金冊繡裳衮衣惟¶王英爽
<pb:KR4h0102_WYG_075-5a>
象服是碑揭昭天地精神在天¶帝德王靈垂光萬年¶
　　追封奉天靖難推誠宣力武臣特進榮禄大夫右
　　　柱¶國榮國公加封河南王諡忠武張公神道碑
　　　銘¶　　　　　　　　　　　　楊士奇¶
王諱玉字世美姓張氏世家河南開封之祥符曾祖某
祖某¶父天佑皆追封榮國公曾祖妣某祖妣劉妣王皆
追封榮國<md:KR4h0102_SBCK_075-4a>¶夫人王初仕元為樞宻知院已而灼知天命
洪武乙丑自元¶來歸我¶太祖髙皇帝禮遇甚厚王感奮
<pb:KR4h0102_WYG_075-5b>
思効戊辰從征布裕勒海子哈¶勒哈之地以功授濟南
衛副千戸又從勦布昆特穆爾至延¶安延川還陞明威
將軍安慶衛指揮僉事庚午從征永順㪚¶毛諸洞辛未
逐北兵之侵邊者至鴉寒山而還調燕山左護¶衛癸酉
追敵至黒松林甲戍征野人等處陞都指揮同知戊¶寅
朝廷用讒加兵親藩事急¶太宗皇帝不得已舉靖難之
師帷幄謀畫悉以任王王推誠¶致慮夙夜不懈事可否進
止衆論紛紜未定者王正色數語¶决之咸中機宜故凡
<pb:KR4h0102_WYG_075-6a>
舉措必咨於王首用王策奪北平九門¶撫順討逆三日
城内外悉定師將南出王曰不先定薊州將<md:KR4h0102_SBCK_075-4b>¶為後患薊
平餘不足平時薊州守馬宣謀起兵迎拒¶上命王討之
王至諭之不下環城攻之宣率衆出戰遂執宣¶殺之幷
執指揮毛某王知其可用釋不殺送詣北平遂撫輯¶軍
民是夜急趨遵化豫戒將士止殺曰師行以得人心為
本¶遂簡敢勇士四鼓登陴開其城門將士皆入城中始
覺守將¶率衆拒戰執其將斬之餘不傷一人將吏悉隨
<pb:KR4h0102_WYG_075-6b>
王上謁遂移¶師永平密雲皆望風輸欵從至灤河王進
曰都督潘忠楊松¶在鄚州阨吾南路宜先禽之¶上悦遂
親發兵命王為先鋒用其計取涿州雄縣生擒潘楊¶時
長興侯耿炳文率兵二十萬屯真定王自請徃覘之還
言¶軍無紀律且其上有敗氣無能為¶上至無極以敵衆
我寡欲試諸將勇怯召問今舉兵所嚮自<md:KR4h0102_SBCK_075-5a>¶度可必勝否
衆未有適説王曰今當徑趨真定彼雖衆然新¶集未齊
我軍乗勝一鼓可破之¶上曰玉言合吾意吾倚玉一人
<pb:KR4h0102_WYG_075-7a>
足辦明日抵真定接戰炳文¶大敗㡬被禽獲其左副將
軍駙馬都尉李堅右副将軍都督¶寗忠及都督顧成等
斬首三萬餘級獲馬二萬復敗安陸侯¶呉傑軍¶上召王
諭曰汝之功也非汝與吾意合不及此永平馳報江¶隂
侯吳髙等以遼東兵攻圍城急又諜報曹國公李景隆
引¶兵數十萬將攻北平城¶上與王謀先援永平既至髙
等望風棄輜重遁王從¶上追之斬獲甚衆王言大寧去
此不逺請移軍襲之可免後¶顧從之遂從攻大寧自辰
<pb:KR4h0102_WYG_075-7b>
至午城破斬其都指揮朱鑑執都<md:KR4h0102_SBCK_075-5b>¶指揮房寛下令安撫
城中頃刻而定北平報李景隆兵圍城¶遂旋師王請先
攻其營然後歸援從之徑搗景隆營大戰三¶日城中亦
鼓譟出表裏夾攻景隆軍不支大敗遁去從攻廣¶昌蔚
州進攻大同悉下諜報景隆收潰散卒號百萬且復至¶
王言兵貴神速先事者勝請徃駐白溝河以逸待勞可
必勝¶也¶上命王率衆馳徃駐三日景隆兵至王以精騎
馳擊之斬馘¶無算景隆復大敗收餘卒退保濟南乗勝
<pb:KR4h0102_WYG_075-8a>
追擊圍其城既而¶觧圍還攻滄州獲其大將徐凱進攻
東昌敵列陣决戰¶上以數千騎繞出陣後敵圍數匝¶上
已衝擊而出王不知¶上所在突入敵陣大戰連殺百數
十人王亦被創而殁十二<md:KR4h0102_SBCK_075-6a>¶月廿五日云春秋五十有八¶
上哭之慟既旋師諸將皆侍語及東昌事¶上曰勝負兵
家常事不足計所恨艱難之際失張玉良輔吾¶至今寢
不帖席食不下咽隕涕不已諸將皆泣¶上既正大統行
報功之典顧侍臣曰張玉才備智勇論靖難¶功當第一
<pb:KR4h0102_WYG_075-8b>
惜其蚤沒贈奉天靖難推誠宣力武臣特進榮禄¶大夫
右柱國追封榮國公諡忠顯追封其三代考妣¶仁宗皇
帝在春宫數與侍臣言張玉識見謀畧卓然老成非¶諸
將所及且端方有匡直之益誠難得也既嗣位加封河
南¶王改諡忠武告於廟以配享¶太宗親制祭王之文有
秉義懷忠一心為國靖難之際發謀¶奮勇百戰當前所
嚮風靡大功垂成挺身䧟陣惟義所在視<md:KR4h0102_SBCK_075-6b>¶死如歸忠精貫
于星日功烈揚於竹帛之褒蓋王為人莊重¶果毅涉獵
<pb:KR4h0102_WYG_075-9a>
書史明其大義而識慮髙逺治家禮法秩然奉¶命行師
紀律嚴肅與士卒同甘苦未嘗妄戮一人毎語麾下¶曰
為將當濺血戰袍流芳汗簡蓋其殉國之志素定古名
將¶何過焉配王氏樞密院判執中之女有令德累封王
夫人子¶男三長輔起武功累進奉天靖難推誠宣力輔
運佐理武臣¶特進光禄大夫左柱國英國公太師監修
國史知¶經筵事功德茂碩為國元臣次輗神策衛指揮
使次軏錦¶衣衛指揮同知女一永樂中冊為敬妃孫男
<pb:KR4h0102_WYG_075-9b>
六長忠授勲衛¶次鑑次瑾次瑄次斌次某孫女八長洪
熙中冊為敬妃次適¶清平伯吴英餘在室余陪太師公
在史館經筵久以余永¶樂洪熈從臣實聞<md:KR4h0102_SBCK_075-7a>¶二聖所嘗論
王者屬銘神道之碑敬敘而銘之銘曰¶
文皇奉天中興邦國桓桓忠武奮起羽翼帷幄密勿長
策深¶畫上契淵𠂻魚水之得義旗肇舉仗劍先驅敓城
九門功¶其權輿取薊遵化如探穴雛執其抗鋒摧朽折
枯¶龍馭既南大斾在前連下雄鄚遄奮常山長河無險
<pb:KR4h0102_WYG_075-10a>
鐵城不¶堅撫降殱逆德威竝宣决志敵愾遑恤厥躬精
誠貫日勁氣¶吐虹聊城之鏖髪怒上衝先軫戰旗千載
一忠王勞在國王¶績在史王嗣象賢益閎以偉帶礪山
河廷有明誓¶清廟陟配逾千萬祀¶
　　奉天靖難推誠宣力武臣特進榮禄大夫右柱國
　　　太¶子太傅成國公追封東平王諡武烈朱公神道
　　　碑銘¶
天命仁聖為下民主必生文武材畧恢傑𢎞偉之士為
<pb:KR4h0102_WYG_075-10b>
之輔<md:KR4h0102_SBCK_075-7b>¶翼相與恊力一心靖暴亂致治平以建非常之功
夫肇創之¶績難矣中興尤非易也故前史賛勲臣率以
肇創中興竝言¶若我¶太宗文皇帝龍興北藩安宗社於
將危保洪業於永固其¶功蓋又有難者以一隅之衆而
應四方强盛之敵靡堅不摧¶靡剛不馴固自天之所定
亦必有材畧恢傑𢎞偉之佐以效¶夫疏附先後奔走禦
侮之能是以大功之成勃然莫之能禦¶也若時東平武
烈王其偉然傑然特出者乎王姓朱氏諱能¶字士𢎞世
<pb:KR4h0102_WYG_075-11a>
家鳯陽之懐逺曾祖考某妣某氏父亮從¶太祖皇帝征
伐有功累陞武毅將軍燕山中護衛副千戸謹¶持行善
撫士有譽於時母某氏王生有令質自少喜讀書事¶父
母至孝洪武甲戌襲父職事<md:KR4h0102_SBCK_075-8a>¶太宗皇帝於藩邸小心慎
恭未嘗少懈而撫恤下人一如其¶父甚為¶上所信任旦
夕侍不去側奉天靖難之師初與帷幄密議惟¶河間忠
武王與王預焉時北平三司之交搆造禍者王與忠¶武
建議率麾下首擒之遂奪城九門撫綏城内外三日人
<pb:KR4h0102_WYG_075-11b>
以¶大定引兵攻薊州擒其將都指揮馬宣等遂取遵化
永定密¶雲從¶上攻灤河既還從克雄縣首破其東門敵
衆敗走追及於月¶漾橋執其總帥都督楊松潘忠等復
追其餘衆於鄚州斬獲¶不可數計乗勝長驅入真定大
敗長興侯耿炳文兵時王獨¶與敢死士三十餘騎追奔
至滹沱河炳文衆尚數萬復列陣¶嚮王王奮勇大呼衝
入敵陣敵衆披靡自相蹂躪死者無算<md:KR4h0102_SBCK_075-8b>¶棄甲來降者三
千餘人¶上大悦賜書褒諭永平馳報江隂侯呉髙以遼
<pb:KR4h0102_WYG_075-12a>
東兵攻城急¶王從¶上赴援髙遁走王追及之多所殺獲
遂從定大寜戮其拒命¶撫輯其衆而還時曹國公李景
隆率兵攻北平城王從¶上至鄭村埧與景隆兵遇大戰
敗之進攻其營又敗之景隆¶兵列營九門者連敗之城
中亦出兵夾擊景隆狼狽走王從¶攻廣昌蔚州大同次
第悉下景隆復收潰散之卒號百萬來¶攻¶上親拒之王
為前鋒午至白溝河敗其都指揮平安軍及申¶又與敵
兵戰大敗之明日王領左哨當前鋒又大敗敵兵盡¶克
<pb:KR4h0102_WYG_075-12b>
其砦柵敵走保濟南王率衆追之至鏵山敵嚴兵列陣
以<md:KR4h0102_SBCK_075-9a>¶待王連破之敵衆釋兵降者萬餘人王以聞¶上悉撫
而縱之蓋自是敵兵戴德皆願來歸無復鬭志然¶上得
之即遣之不留王從攻滄州先破其東門入城斬首六¶
萬餘級敵震懼遂獲其總帥徐凱進攻東昌敵列陣决
戰¶上以數千騎出陣後敵圍¶上數匝王奮力翼¶上以出
進戰夾河王為奇兵先鋒大敗敵將盛庸兵又敗平¶安
兵于藁城追奔至真定戰其東門斬首萬餘級遂畧彰
<pb:KR4h0102_WYG_075-13a>
徳¶及定州勦西水寨已而敗敵將李文於德州遂克東
阿東平¶破汶上諸寨設伏淝河敗平安兵十餘萬進戰
小河為敵所¶乗稍却諸將遽請旋師獨王力勸¶上行曰
用兵未必常勝豈可因小挫輒自沮項羽百戰百勝<md:KR4h0102_SBCK_075-9b>¶竟
亾漢髙屢敗而終興自殿下舉兵來克捷多矣此小挫¶
何足置意但當以宗社為重整兵前進耳¶上撫掌嘆曰
爾言深合吾心遂行至靈璧敵盛兵迎戰王先¶登䧟陣
大敗之生擒其副總兵陳暉平安叅將馬溥徐真及¶都
<pb:KR4h0102_WYG_075-13b>
指揮三十餘人獲馬二萬敵衆死者屍蔽原野降者數
十¶萬人悉縱遣之進克泗州渡淮敗盛庸兵遂克盱眙
下揚州¶從¶上渡江入京師内難平諸王臣民推戴¶上承
大統論靖難功王居首賜號奉天靖難推誠宣力武臣¶
特進榮禄大夫右柱國左軍都督府左都督封成國公
食禄¶三千五百石子孫世襲賜誥劵追封三代考皆成
國公妣皆¶成國夫人永樂二年命兼太子太傅四年安
南黎季犛弑<md:KR4h0102_SBCK_075-10a>¶其國主毒虐下人拒遏詔使數諭弗悛遂
<pb:KR4h0102_WYG_075-14a>
發兵討罪¶命王總兵佩征夷大將軍印率左右副將軍
左右叅將及神¶機横海驃騎游擊鷹揚五將軍兵八十
萬討之瀕行¶上親送之龍江師至廣西¶上顧侍臣曰朕
夜察天象西帥有憂其朱能乎然能足辦斯¶事朕第慮
氣候非其所習耳踰旬訃聞¶上震悼輟視朝五日一時
同王從舉義者永康侯徐忠等十¶數人皆入奉慰¶上灑
泣曰方艱難時恊力一心相濟能其首也且其素存心¶
行事皆應逺到曷遽止此言己益酸楚左右皆流涕莫
<pb:KR4h0102_WYG_075-14b>
敢仰¶視蓋王至龍州嬰疾薨十月初二日也春秋三十
有七¶上親為文祭之宸𠂻悲愴溢於言表讀者皆為泣
下賻卹<md:KR4h0102_SBCK_075-10b>¶特厚追封東平郡賜諡武烈王并加贈其三代皆
王爵¶仁宗皇帝臨御特詔王配享¶太宗廟廷賜祭之文
猶極褒重蓋當時元功之首也王頎然¶魁碩勇力過人
噐宇宏博智識髙逺雍容端重辭氣温裕廣¶坐羣議王
折𠂻之詞簡理當無不心服善馭將士敎訓撫恤¶親若
父子紀律明肅無敢踰越毎遇勁敵大呼馳鬭以一當
<pb:KR4h0102_WYG_075-15a>
百敵皆望風辟易懐綏降附恩惠周至出謀制勝靡有
遺策¶尢善用才人率歸心雖古良將不過是也塟昌平
北澤山之¶原配王氏累封東平郡王夫人子男若干長
勇襲封成國公¶太子太保篤實公忠祗勤弗懈歴事¶四
朝國所倚重次某某官女若干某官某其婿也孫男若
干¶孫女若干永樂初某侍講禁林凡軍國事預陪<md:KR4h0102_SBCK_075-11a>¶廷議
恒與王接知之有素至是太保公屬書神道之碑敬敘¶
而為銘銘曰¶明聖之興天實命之必有名世輔翼攸資
<pb:KR4h0102_WYG_075-15b>
文皇大聖奉藩恭恪天將啓之内難奄作有不得已義
旗載¶揚彬彬文武風雲奮興于時東平雄才𢎞畧夜寐
夙興密侍¶帷幄刈違撫順式宣德音環城中外有截一
心金戈所嚮漁¶陽風靡永平不固大寧傾圯後顧無虞
前驅翩翩折朽雄鄚¶摧堅中山益都追奔滄州殱逆咸
奮先登電掃霆擊青齊既¶帖踊躍而南持志决徃宗社
為心靈璧疾下長淮飛渡茫¶茫圻甸有迓無拒大江無
險内難廓清翼龍升御天開日¶明國有元良遂兼儲傅
<pb:KR4h0102_WYG_075-16a>
端肅之行寛仁之度南交弗靖奉¶命徂征師未出疆大
星墮營天不憗遺堂柱遽仆<md:KR4h0102_SBCK_075-11b>¶帝聞䀌傷卹典隆厚忠存
社稷勲載簡編偉哉嗣興顯顯¶象賢河山有誓追崇有詔¶
皇明萬年永配清廟¶
　
　
　
　
<pb:KR4h0102_WYG_075-16b>
　
　
　
　
　
　
　
　明文衡巻七十五
