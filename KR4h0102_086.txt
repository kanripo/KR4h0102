# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.156301
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 86
#+PROPERTY: FILE SB04n0454-086皇明文衡-卷之八十六.
<pb:KR4h0102_SBCK_086-1a>¶
皇明文衡卷之八十六¶
　墓誌銘¶
　　　故奉議大夫浙江提刑按察僉事劉公墓誌銘¶
　　　　　　　　　　　　　　　　　　　胡廣¶
國&KR0004;廬陵諸君子仕於朝其聲光炳耀卓然爲時所稱譽者¶
無慮數十人而劉公季道其一也公以明經&KR0013;薦&KR0004;拜起居¶
注遇事知無不言竭盡誠悃首發御史大夫陳寜奸深爲¶
上所信重嘗隨　駕幸中都度清流關¶
上賦詩命百官和公獨先就有治定不教生縱逸功成猶遣¶
歷間關之句¶
上覽之曰有安不忘危之意賜白金二十兩綵段二端未幾¶
拜浙江提刑按察僉事决積歲治獄六百餘起有牽於文繫¶
<pb:KR4h0102_SBCK_086-1b>¶
者平反&KR0057;多民以無&KR0072;咸嗟服之此其卓然有聲稱者竟爲¶
陳所衘傳致其死時洪武六年月日得年四十有九公諱宜¶
正季道其字其先沛人唐末自沛官袁五季之亂由袁徙吉¶
居永豐㶚溪曾祖諱某兩領宋漕舉授新淦縣丞祖諱某恒¶
山縣令父諱竒相元至治癸亥領鄊薦爲東湖書院山長吉¶
安路儒學正撫州路儒學教授母張氏公居㓜頴敏過諸兄¶
八歲隨父居東湖讀書聲琅琅聞于外賔客徃來應對閑習¶
人多譽之九歳喪毋哭泣逾哀十三喪父居喪毀瘠不勝始¶
事鄊先生劉惠心&KR0071;從山泉解先生二先生咸異之時郡守¶
開堂試公年十八就試中高等&KR0023;綵綺二旣而持所學試于¶
有司再不利有得其文讀之曰如此而見擯斥命也季道奚¶
辱公曰吾學未至耳非有司病吾元季天下繹騷其友梁某¶
<pb:KR4h0102_SBCK_086-2a>¶
爲福建招討託致其母扶持兵革間岀艱難致其母子相見¶
某拜公曰微公其孰能致吾母終身不敢忘德嘗與姻戚居¶
逆旅忽得疾公親爲調藥餌旣死公抱之而哭解衣&KR0089;之所¶
遺金悉以歸其子兄弟四人長皆先没惟仲兄存公迎至家¶
養之比其没&KR0089;祭皆盡其情無子以次子爲其後公娶邑曾¶
氏賢而有婦行自公没惟以教子爲事子三人長曰忠次曰¶
朂㓜曰肅字子欽子欽登永樂二年甲科爲名進士入翰林¶
爲庻吉士其文學爲儕軰所推讓女一人適某孫男九人女¶
二人距公没三十餘年將卜&KR0089;于某山之原子欽始以狀來¶
請銘謹按狀而銘之銘曰¶
嗚呼劉公挺然之英政事文章焯有時稱發奸之言&KR0045;于大¶
廷巨蠧一聞膽落魄驚諷辭戒逸治定功成至誠有動¶
<pb:KR4h0102_SBCK_086-2b>¶
錫賚寵榮載歷風紀&KR0557;濁&KR0045;清事有失頗公執其平伸抑理¶
枉獄無歎聲奸臣衘公頃不忘情傳致公死惡害公生生有¶
不没死則公寧公天旣定彼奸&KR0154;勝以磔以裂¶
天子聖明公憾旣釋烈日薄冰彼奸&KR0017;蜮公猶列星有燁其¶
芒南極長庚伊彼&KR0017;蜮稔其穢腥有北&KR0600;虎以莫不憎公有¶
令子式克&KR0071;承以昌家學甲科聿登庻或在兹報公㝠㝠有¶
封如堂以妥公&KR0149;爰伐貞石鑱不朽銘百世之下斯文是徴¶
　　　羅公曚叟墓誌銘¶
我¶
太祖高皇帝乗運龍興文武智謀之士四方雲集各獻其能¶
芟薙暴横肇建洪業僞漢逞兇殱于鄱陽其子理濳歸武昌¶
上不欲窮兵乃遣儒生棹三寸舌以說之廬&KR0092;羅復仁承¶
<pb:KR4h0102_SBCK_086-3a>¶
命徃說說下完城不費一矢雖其口舌之功而實本於¶
太祖不殺之仁有以致之也復仁質&KR0033;遇事敢言以是功授¶
弘文舘學士後賜休致于家其從子養蒙好言語持辯論侃¶
侃無所避人謂有其從父風而文學或過之羅氏代有其人¶
養䝉諱以明養&KR0041;其字自號曰曚叟㓜知慕學家貧母鬻&KR0426;¶
珥以教之七歳善聲對十二三能為辭賦及冠爲童子師常¶
得肉味輙先以奉親所得一毫不自私元末兵亂値太父母¶
及父三䘮竭力盡䘮&KR0089;不以貧窶廢禮一曰假舘新淦忽心¶
動亟回家時母遘疾甚危卽禱天請以身代母竟死更二日¶
復甦謂曰適有神人告我云更與汝壽五齡人皆謂公孝誠¶
所感母後果五年而没母没哀痛幾絶終喪如一日自是遇¶
歲時祭奠必泣下沾&KR0109;鄕人見者莫不稱歎故公之行有以¶
<pb:KR4h0102_SBCK_086-3b>¶
服人雖冦盗聞公言皆感愧不復爲攘竊　國初有勉公仕¶
者公曰我逢　聖朝為太平之民謳歌由野以樂治化教子¶
課孫以報覆育之仁吾老矣無能為矣今¶
天子卽位改元永樂其中子汝敬領鄕薦明年上春官登進¶
士第入翰林爲庶吉士陞修撰皆公之教也汝敬嘗迎公來¶
就飬公時猶康强朝¶
上于奉天門見¶
皇太子于文華殿特加問勞　命大官賜膳人皆榮之巳而¶
辭歸詞林士大夫多爲詩歌餞送于都門外&KR0026;者咸嘖嘖加¶
羨公歸鄕惟日賦詩歌頌太平間以書勉其子惟盡忠孝年¶
已八十六耳目聰明飲食無異平時一旦翛然而逝永樂壬¶
辰十一月卄三日也生故元㤗定丁卯月日曽祖德茂元瑞¶
<pb:KR4h0102_SBCK_086-4a>¶
州學正祖仲哲父時中俱慱學有文章母蕭氏配蕭氏再娶¶
李氏俱先殁子男七人曰忍曰德曰盈曰恭曰肅卽汝敬曰¶
仁臨江郡學訓導忍徳先卒盈爲復仁後孫男若干人孫女¶
若干人曽孫男某曽孫女&KR0002;干人以某年月日塟于鄕某山¶
之原汝敬以右春坊右諭德兼翰林侍講金公㓜孜所述行¶
&KR0250;泣請予銘予生也後嘗忝與公有文字之交且辱相知詎¶
可以辭况公平生學問橾履出處大槩表表可稱至其事親¶
誠孝感動神明此猶可書謹按其實而銘之銘曰¶
羅氏之先始出錢塘有&KR0283;其支乃迂豫章奕葉盧陵復蕃吉¶
水桃林之墟蔚蔚嶷嶷科第相望寳祐迄今有瞱高曾襲其¶
簮纓猗歟曚叟式承家學以孝事親質神無怍士服儒紳八¶
十六年鶴髪重顔飄然若仙逍遥林壑&KR0278;游卒歲他人天爵¶
<pb:KR4h0102_SBCK_086-4b>¶
公獨良貴公今逝矣以反其眞九原不作永閟斯文¶
　　　王竹亭先生墓誌銘　楊士奇¶
國朝混一之&KR0004;天下&KR0132;儒碩師徃徃多在徴　詔數下或進¶
而階顕融佐化理或退而信廉節成後進皆卓然有益於世¶
也是時泰和王竹亭及其弟子啓兩先生正學篤行高風&KR0033;¶
節表表乎大江之西洪武二年子啓先生首舉明經爲監察¶
御史明年竹亭先生以&KR0003;書徴旣至上書論事更授福建&KR1069;¶
運副使以老得辭子啓先生後陞廣西按察僉事又擢知崇¶
慶州政治赫赫巳而罷歸時竹亭先生春秋六十餘子啓先¶
生亦㡬六十伯仲恭愛隆然居必一堂出必鴈行長身玉立¶
儼乎端恪巍冠褒衣䄡䄡甚偉蓋望之如神人無不肅然起¶
敬畏者至其接人色莊氣溫雍容怡如語簡理盡無不樂就¶
<pb:KR4h0102_SBCK_086-5a>¶
之焉竹亭先生諱沂字子與竹亭其別號㓜讀孟子卽知辯¶
於義利稍長刻厲學問甞從元進士楊升雲彭復初治周易¶
造其室奥自六經至於周程朱張之書靡不&KR0055;究及子史百¶
氏咸旁通愽考蓋於天人之微聖賢之藴往古治亂成敗之¶
故蓄之富察之審言之的而&KR0130;之確也嘗一試有司不合卽¶
不復出教授於其鄕而所交游往還皆當世名人元季江西¶
叅政全普庵撒里守贛州禮遇先生辟爲行省照磨又承制¶
授吉安路治中俱不受逮¶
皇明龍興洪武三年廣東行省聘考貢士試是年侍御史吳¶
去疾言泰和王沂經學操行宜在侍近遂徴爲說書至未幾¶
而歸益以成就後進爲務從學者愈衆傾竭底裏隨其材而¶
篤之而皆有成先生資識高明内貞外和氣度弘偉規範自¶
<pb:KR4h0102_SBCK_086-5b>¶
然安成進士劉雲章嘗賛之曰淵乎玄酒之在尊凛乎大阿¶
之未出匣嚼乎其清而挹之弗竭薫乎其和而卽之弗可狎¶
又曰使及門孔氏則風雩之詠歸端章甫之禮樂固將進退¶
綽然而特視其所合蓋&KR0192;論也先生孝友篤至歲時塟祭循¶
古禮燕處必嚴未嘗啓口及人過失有文集若干卷承㫖宋¶
公濂爲之序詩若干卷襄城楊伯謙序之洪武十六年某月¶
某日卒年六十有七王氏世有德義其先岀晉司徒導之後¶
由金陵来徙至宋戸部侍郞贊顯于仁宗朝事載郡志又&KR0002;¶
于世至圭爲榮王府賔客與周文忠楊文節皆善學者稱虹¶
溪先生虹溪若干世至性夫性夫子以道元李韓公復嘗薦¶
之以親老辭二子先生兄弟也先生娶陳氏&KR0071;李氏皆有賢¶
徳子男一伯貞舉明經累官瓊州知府女一嫁&KR0202;玄齡孫男¶
<pb:KR4h0102_SBCK_086-6a>¶
二信&KR0033;&KR0033;舉進士爲翰林修撰曾孫男八女三先生初塟于¶
秋鄕大徑之原至是瓊州公丁李夫人憂改塟先主新山之¶
原使&KR0033;属士奇銘墓士奇蓋生晚不足究知萬一然念鄕人¶
老長識先生者盡矣當時門人親受教者亦多不在將使後¶
之學者有志平先進其何所考法也且士奇於王氏重世好¶
又少嘗侍教先生兄弟及瓊州公矣故不敢辭不敏不銘謹¶
述其所知大槩而為銘曰¶
奕奕王山澄江洋洋猗歟先生&KR0022;人之望江山出雲雨于下¶
土君子之道有畜不施道之傳矣執不為材佐理于隆濟濟¶
偕來世其逺矣後來何師猗歟先生曷究予思¶
　　　故少師吏部尚書贈特進光祿大夫太師謚忠定蹇¶
　　　公墓誌銘¶
<pb:KR4h0102_SBCK_086-6b>¶
宣德十年正月十有五日少師吏部尚書蹇公薨于位先四¶
日以疾聞¶
上遣大監范弘以醫來視　賜鈔萬緡明日范大監以衆醫¶
偕來又明日疾革范復來問所欲言對曰¶
陛下初嗣大寳義獨寡祐不能效分寸&KR0187;益然區區犬馬之¶
誠所望於　聖明者惟敬守洪武成憲始終不渝耳言已而¶
絶訃聞¶
上&KR0055;悼歎属時　國有大事悉停諸祀　特賜鈔萬緡¶
敕工部治喪塟贈公特進光祿大夫太師謚忠定遣某官某¶
賜祭而官其長子英英等奉親歸塟有日求余為銘余與公¶
同　朝三十有五年而事¶
仁宗皇帝自登儲至大位始終皆陪公公　國家老成人所¶
<pb:KR4h0102_SBCK_086-7a>¶
以啓益士奇蓋多不敢辭蹇氏世家重慶之巴縣宋以來多¶
顯仕自公高曾而下始隱居不出曾祖&KR0071;祖妣牟氏祖均壽¶
妣雍氏考源斌妣胡氏&KR0071;羅氏以公貴贈曾祖祖考皆榮禄¶
大夫少師吏部尚書曾祖妣祖妣妣皆夫人公諱義字宜之¶
生而&KR0302;嶷長端重不好弄而嗜學弗懈始從里社師中書左¶
丞&KR0907;哲時爲郡守一見異之引充郡學弟子員語其師曰是¶
兒將來遠到非吾所及當成就之而公不煩程督日益有進¶
洪武甲子中四川鄕試明年中禮部㑹試　廷試賜同進士¶
出身擢中書舍人授徴事郞見重¶
太祖高皇帝毎前奏事率稱　㫖而數見&KR0324;賚&KR0004;名瑢一日¶
奏事畢問汝蹇叔之後乎親灑　宸翰書義字賜之以易舊¶
名時丁羅夫人憂　賜道里費且命馳驛歸蓋　特恩云服¶
<pb:KR4h0102_SBCK_086-7b>¶
闋仍舊職滿三載吏部奏當調　特命終九載朝夕左右凡¶
機宻文字必以付公而小心敬甚乆而愈篤建文中陞吏部¶
右侍郞授嘉議大夫¶
太宗文皇帝入正大綂轉左侍郞數月陞吏部尚書授資善¶
大夫時政令制度有非洪武之舊者　詔悉復之公從容爲¶
上言損益貴適時宜間舉數事陳&KR0003;本末¶
文皇帝以公忠實悉從其言小人有譛公不忘建文者頼¶
上聖明不聽有除官不得善地訴公不公者¶
上皆斥之永樂二年冊¶
仁宗皇帝爲皇太子命公爲詹事時師傅皆以勲臣兼之而¶
輔導責任文臣詹事蓋元僚也¶
上欲有諭¶
<pb:KR4h0102_SBCK_086-8a>¶
皇太子率諭詹事徃導意公亦委曲周悉　皇太子尤愛重¶
公所言靡不信用滿三載陞資政大夫十年　車駕廵狩北¶
京命¶
皇太子監國中外庶務惟　諸王及遠夷有奏請詣¶
行在餘悉啓聞處分公熟於典故達於政體孜孜無倦不動¶
聲色而事頼以濟　賜誥以其官秩封贈三代滿九載¶
賜敕有秉心正&KR0033;及淳良篤實禆益　國家之褒數奉命兼¶
禮部事雖職務塡委處之&KR0073;如十七年丁父喪歸¶
上及　皇太子皆遣官賜祭¶
皇太子贈&KR1056;&KR0057;厚有　詔起復公詣北京謝¶
上慰勞再三賜鈔干緡遣中官護送歸南京明年從¶
皇太子朝北京遂命公廵撫&KR0033;隷應天等府州問兵民休戚¶
<pb:KR4h0102_SBCK_086-8b>¶
及文武吏之賢否而升黜之公謂　國家多事之際悉以法¶
繩吏人將不勝特黜其太甚者數人餘多見寛假而兵民利¶
弊當興革者具奏行之¶
仁宗皇帝初嗣位一切政議預者三四人而公居首進少保¶
兼吏部尚書二俸俱支　賜冠服象笏及玉帶二遂進少傅¶
及進少師　賜師傳之臣銀章各一其文曰繩愆紏繆公首¶
&KR0013;賜¶
上諭之曰朕有過舉&KR0056;卽具䟽用此封識進來蓋望公等匡¶
&KR0033;也&KR0071;　賜誥授榮祿大夫封贈三代及妻於公數人誥詞¶
上特増曰勿謂崇高而難入勿謂有所從違而或怠所以望¶
公等者甚切也又念公侍從監國舊勞特製蹇忠貞印賜之¶
而　賜敕有以善翊君勞心焦思二十餘年夷險一節之褒¶
<pb:KR4h0102_SBCK_086-9a>¶
時修¶
太宗皇帝實錄命公監修¶
宣宗皇帝嗣位一切政議属公數人如¶
仁考之初&KR0071;奉命監修¶
仁宗皇帝實錄書成賜白金文綺鞍馬扈從征庻人高煦還¶
寵賚尤厚復從巡邊旣還以公年老不欲煩以有司之務¶
賜敕曰&KR0056;事¶
祖宗積效勤誠朕嗣統以來尤資賛輔夙夜在念圖善始終¶
盖以&KR0056;春秋高尚典劇司優老待賢禮非攸當况師保之重¶
寅亮爲職不煩庻政乃副倚毗可輟吏部之務朝夕在朕左¶
右相與討論至理共寧&KR0022;家其專精神審思慮益致嘉猷用¶
稱眷倚老成之意&KR0071;　賜銀章一其文曰忠厚寛弘蓋以褒¶
<pb:KR4h0102_SBCK_086-9b>¶
德云　賜新第於文明門内寵録㳺加吏部言公歷少師九¶
載降　敕褒諭仍　賜宴禮部是歲生旦賜鈔萬緍廐馬一¶
匹¶
命上嗣大位之日賜白金文綺是夕齊宿於公得疾越五日¶
竟不起享年七十有三公爲人沈深質實和厚簡靜內有孝¶
友之行事君有誠處人有量無所拂逆未嘗輕渉一語傷物¶
至於議法亦不苟爲包含必歸中正歷事¶
五朝凡五十年所&KR0130;坦坦無一日顚躓之憂退朝之暇手不¶
釋卷貴而能謙富而能約¶
上前所言未嘗退以語人蓋天下有隂&KR0013;其利者矣士奇嘗¶
竊論之魯簡肅之忠實不欺李文正之不爲傷人害物張忠¶
定之不嗜玩好傳獻簡之遇人以誠范忠丈之不設城府公¶
<pb:KR4h0102_SBCK_086-10a>¶
蓋兼有之矣元配劉氏&KR0071;張氏皆封夫人子男四長英次芳¶
次芸次荃英荃皆尚寳司丞荃先卒女二長適馬駿次適李¶
成孫男四霖震霑露女一公之塟以薨之歲某月日墓在巴¶
縣某鄕某原先塋之次銘曰¶
節乎蜀山浩乎蜀川孕精毓&KR0149;挺生偉人溫中穆外履夷蹈¶
素¶
皇明麗天奮躍自下在¶
帝左右秉恭與誠掌帝之制播告四方進貳天官遂職冡¶
宰簡用俊良徃興至理¶
帝命游隆俾輔　聖儲陳厥謀謨　聖罔弗俞四紀在廷三¶
翼升御肅肅師臣秉王之度一念惟仁永矢不渝寅畏小心¶
保終猶&KR0004;隂利逮人人則罔覺惟¶
<pb:KR4h0102_SBCK_086-10b>¶
帝昭明褒詔有數嗚呼忠定維國老成曷不憗遺翼我¶
聖明生榮死哀死且不朽昭徳刋辭永告爾後¶
　　　故少師工部尚書兼謹身殿大學七贈特進光禄大¶
　　　夫左柱國太師謚文敏楊公墓誌銘¶
正綂五年二月十八日少師工部尚書兼謹身殿大學士建¶
安揚公奉　勑歸展先墓旣畢事卜日啓行病作衆曰曷俟¶
少間公曰　君命不敢稽也挾醫以行至臨安武林驛病加¶
遂不起是年七月二十也守臣治棺歛旣馳奏¶
皇上嗟悼輟視朝一日贈特進光祿大夫左柱國太師賜謚¶
文敏遣禮部尚書胡濚莅祭遣中使護喪還塟其鄕　命有¶
司治墳公先世見余譔其大父墓碑曾大父伯遜大父逹&KR0056;¶
父伯成皆贈榮禄大夫少傅工部尚書兼謹身殿大學士曾¶
<pb:KR4h0102_SBCK_086-11a>¶
太母黃大母謝&KR0071;阮母劉皆贈夫人公&KR0004;名子榮字勉仁自¶
學諸生鄕試選第一㑹試第三廷對擢第二甲賜進士出身¶
入翰林爲編修¶
太宗皇帝入正大綂更其名榮&KR0004;建内閣簡翰林之臣七人¶
其中專典宻務七人者解縉胡廣王淮胡儼金㓜孜公及士¶
奇也公齒最少最警敏一日晚¶
上岀右順門召内閣諸臣獨公一人在出江西三司奏章示¶
之言吉安鄕民之嘯聚者巳悉復業蓋　朝廷&KR0004;有聞卽遣¶
行人許子謨齎　敕撫諭子謨行將一月又遣都督韓觀率¶
兵&KR0071;之如撫諭不下卽加兵及是奏至¶
上諭公曰&KR0026;不至不下其降敕褒&KR0026;公讀奏訖對曰計發奏¶
之日&KR0026;尚在中道未足褒從之自是益重公時四方之事方¶
<pb:KR4h0102_SBCK_086-11b>¶
&KR0907;七人者旦夕侍左右承顧問受㫖退治職務且兼稽古纂¶
述之事不虚寸晷¶
上時歩至閣中親閱其勞且視其所治咸稱　㫖時公尤勤¶
勵遂皆進官公進修撰數月復進侍講明年改元永樂秋公¶
請告歸省又明年春七人皆　賜二品金織衣且勞之曰天¶
下事咸朕與若等同計非&KR0002;六卿之分理也無幾簡翰林之¶
臣十數人兼春坊官任輔導公兼右春坊諭德授奉訓大夫¶
日分&KR0033;進講經史四年春公得寒疾　命中官以御醫來視¶
賜藥物五年奉　命往甘肅同總兵議邊務察視守備還奏¶
稱　㫖六年夏䘮父給傳歸旣塟遂　命起復是年冬喪母¶
公奏歸守制時巳下　詔廵守北京不許七年春内閣胡公¶
及公金公奉　命扈從北京甘肅總兵何福奏降虜脫脫不¶
<pb:KR4h0102_SBCK_086-12a>¶
花等率部來歸　命公徃同福處置還奏¶
上恱遂奉命持節徃亦集乃之地封福爲寧遠侯八年春¶
車駕北征本雅失里公三人仍扈從至驢駒河　命公先齎¶
敕還報¶
皇太子復還北京冬扈從還南京九年春奏奔母喪遣中使¶
護送旣還¶
皇太子命公侍諸　皇孫學且命公曰嚴則有成公盡心不¶
怠重修¶
高皇帝實錄命胡廣胡儼黃淮及公爲總裁十年二月賜¶
誥命幷追贈父母妻冬甘肅守帥西寧侯宋琥奏叛冦老的¶
罕逃居赤斤蒙古衞將爲邊患時豐城侯李彬鎭陜西遂¶
敕彬率師勦之且　命公徃與彬計度十二月還奏餉道險¶
<pb:KR4h0102_SBCK_086-12b>¶
阻今沍寒人疲馬瘠不可行且小醜不足以煩王師遂¶
敕彬旋師無幾叛者復歸十一年春從狩北京十二年三月¶
從征瓦刺時　皇長孫侍行¶
上命胡金及公三人凡行營有暇卽與講析理義開其聰明¶
尚寳司官闕命公兼之旣還　敕翰林修性理五經四書大¶
全公三人皆爲總裁十四年陞翰林學士仍兼庻子扈從南¶
歸十五年春復扈從廵北京十六年夏進¶
高廟實錄賜宴賚胡公没公掌翰林院事益見親密一時廷¶
臣狎恩多縱忌公抗&KR0033;發其私適太學闕&KR0021;酒衆共舉公實¶
欲踈之¶
上不聽公遂密言十弊指斥五府六部都察院章留中不下¶
十七年進文淵閣大學士仍兼翰林學士授奉政大夫十八¶
<pb:KR4h0102_SBCK_086-13a>¶
年扈從北征秋還京冬將西征親藩奏建文中江西所垜集¶
民兵可徴用出奏示公公對云　陛下命復民業二十年矣¶
今復徴非信¶
上曰朕意固如此遂寢三殿災公偕金公陳便宜十數事皆¶
見施行重賢愛民或䧟非辜必援之尚書夏原吉以兵饟不¶
給坐繫吕震言其柔姦侍讀李時勉嘗論事亦有言其賣&KR0033;¶
者皆激¶
上怒公悉委曲爲之辯解二十一年秋復扈從西征駐蹕萬¶
全一切軍務悉付公掌寧陽侯陳懋奏番王也先士干來歸¶
命公徃議定降歸奏稱　㫖卄二年復從北征中道軍餉不¶
&KR0071;¶
上聞之命公與金公總計其數遂如二公言遣使諭虜釋其¶
<pb:KR4h0102_SBCK_086-13b>¶
弗臣之罪下令班師浙江三司奏處州之麗水福建之政和¶
山冦刼掠請　敕兩都司合兵討之公言愚民爲有司所苦¶
岀不得巳兵出卽良民先&KR0013;害願遣一　敕使撫諭之不足¶
煩兵¶
上從之卒如公言無事一日¶
上從容坐帳殿諭公二人曰東宫監國乆熟政務此歸悉付¶
以天下事吾惟優游莫年二公共對曰¶
皇太子孝友仁厚天下屬心允稱¶
陛下付託¶
上恱師次榆木川¶
上不豫旣上賔凡沐浴襲奠飯含棺歛一切之禮悉岀二公¶
衆遂推公先馳歸報旣至同尚書蹇公等議喪禮遂議卽位¶
<pb:KR4h0102_SBCK_086-14a>¶
禮¶
仁宗皇帝嗣位進公太常寺&KR0056;授嘉議大夫仍兼兩職學士¶
逾月進太子少傅授資善大夫兼謹身殿大學士山陵事&KR0907;¶
太監孟&KR0071;極言公盡心喪事¶
上嘉歎卽陞公工部尚書仍兼前二職賜　敕褒諭三俸俱¶
支尚書一俸全給米洪熈元年　賜誥贈三代考妣無幾¶
上命範白金為方寸印四枚其文曰繩愆糾繆以賜師傅公¶
與金公同受其一皆期之&KR0033;言匡輔修¶
文皇帝實錄公預總裁¶
仁廟上賔時¶
皇太子監國南京遺詔召嗣位公往迎於德州旣還命公同¶
有司相陵地¶
<pb:KR4h0102_SBCK_086-14b>¶
宣宗皇帝嗣位修¶
仁廟實錄仍預總裁高煦反在廷多懐二心惟文臣三四人¶
勸¶
上親征公其首也遂扈從討平之師還特受駢蕃之賜馬騏¶
激變交阯黎利聚衆抗王師總帥孱弱不支輙與利和且為¶
利請立陳氏後遂以師還奏至¶
上以示文武大臣皆勸發兵擊利¶
上不聽竟偃兵息民公預力焉是年八月　車駕廵邊至遵¶
化聞虜逼塞下以道陿師難竝進¶
上率鐵騎數千先馳擊之文臣獨公從旣還陞少傅進榮祿¶
大夫仍兼尚書大學士三俸俱支辭大學士俸進¶
兩朝實錄賜宴賚又範白金為圖書刻方&KR0033;剛正四字以¶
<pb:KR4h0102_SBCK_086-15a>¶
賜公數月¶
上念　先朝老臣蹇義等四人皆春秋高竝　賜敕褒諭命¶
輟職務朝夕左右侍論議公預焉　賜玉帶加有　御製詩¶
畫之賜公滿三載吏部以聞賜　敕有忠言讜論禆益為多¶
之褒賜宴禮部遂賜少傳誥進封三代後兩扈從廵邊皆至¶
洗馬林而還¶
宣廟上賔公復偕有司相陵地¶
皇上嗣位公與同官三人恊志合力以効禆益賜賚特厚修¶
宣廟實錄皆為總栽書成進公光祿大夫柱國少師兼尚書¶
大學士如故賜玉帶時¶
上日勤聖學命公同知經筵事五年謁告省墓賜　敕褒諭¶
加厚賚給傳遣中官護送旣還京道薨春秋七十公仕於朝¶
<pb:KR4h0102_SBCK_086-15b>¶
四十年皆居淸宻考鄕試者一讀廷試卷九爲人闓䟽果毅¶
遇事當爲奮前不疑於論古人必欲出新見不肯茍同議辟¶
率歸寛恕勤職事盛寒暑及小疾未嘗少怠於四方裔邊徼¶
事及邊將勇怯智愚靡不通知故忖量事&KR0020;率預中內篤孝¶
友睦婣之行家故豐&KR0073;且有厚祿能濟窮恤患無問踈戚喜¶
賔客善交際雖貴盛無崖岸貴賤小大皆歸心焉故聞其没¶
也咸有嗟咨悼惜之意所著文章有黙菴集雲山小藳靜軒¶
藳退思集北征記訓子編藏于家元配劉贈夫人&KR0071;劉封夫¶
人皆里處士仲穆之女子男六恭讓錫賜貴芳貴通女七兵¶
部主事雷濳詹&KR2289;陳順德&KR0171;潤其壻也餘在室孫男十二奏¶
儼倫俊儉佶儆佐倧偉伷儀女七曽孫女一皆在室士奇與¶
公同僚三十有九年同事¶
<pb:KR4h0102_SBCK_086-16a>¶
四聖今内閣舊臣惟吾兩人未能退公又溘先余逝公之塟¶
其子属少保楊公書墓上之石余銘諸幽嗚呼凡今能文士¶
大夫感公之德述公之行雖有之矣&KR0002;交之乆知之&KR0055;言之¶
信者余兩人其庶幾可無愧也銘曰¶
桓桓文敏通才愽識遭際¶
聖明光奮于績承明延閣著作之庭以翺以翔舒華振英北¶
裔西陲從狩萬里職典者文亦兼知武&KR0423;虜脑臆帥坦弱强¶
重瞳屢顧敷奏惟明晩陟三孤貳公弘化恪恭朝夕敢或遑¶
暇¶
帝懷敷仁鞠躬承之民懷被福黾勉成之志存寛惠行在果¶
斷嘉謀讜議褒書有煥予告南旋曾幾何時上下延竚而計¶
奄來越昔內閣七人同事荏苒三紀我銘其四公壽考終哀¶
<pb:KR4h0102_SBCK_086-16b>¶
榮寵光於乎文敏殁也不亡¶
