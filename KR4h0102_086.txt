# -*- mode: mandoku-view -*-
#+TITLE: 明文衡
#+DATE: 2015-09-23 10:33:20
#+PROPERTY: JUAN 86

<md:KR4h0102_SBCK_085-13b>¶<md:KR4h0102_SBCK_086-1a>¶
<pb:KR4h0102_WYG_086-1a>
欽定四庫全書
　明文衡巻八十六¶
　　　　　　　　　　　　明　程敏政　編
　墓誌銘
¶
　　故奉議大夫浙江提刑按察僉事劉公墓誌銘¶
　　　　　　　　　　　　　　　　胡　廣¶
國初廬陵諸君子仕於朝其聲光炳耀卓然為時所稱
譽者¶無慮數十人而劉公季道其一也公以明經被薦
<pb:KR4h0102_WYG_086-1b>
初拜起居¶注遇事知無不言竭盡誠悃首發御史大夫
陳寧奸深為¶上所信重嘗隨駕幸中都度清流關¶上賦
詩命百官和公獨先就有治定不教生縱逸功成猶遣¶
歴間關之句¶上覽之曰有安不忘危之意賜白金二十
兩綵段二端未幾¶拜浙江提刑按察僉事決積嵗滯獄
六百餘起有牽於文繫<md:KR4h0102_SBCK_086-1b>¶者平反尤多民以無寃咸嗟服
之此其卓然有聲稱者竟為¶陳所銜傅致其死時洪武
六年月日得年四十有九公諱宜¶正季道其字其先沛
<pb:KR4h0102_WYG_086-2a>
人唐末自沛官袁五季之亂由袁徙吉¶居永豐灞溪曾
祖諱某兩領宋漕舉授新淦縣丞祖諱某恒¶山縣令父
諱竒相元至治癸亥領鄉薦為東湖書院山長吉¶安路
儒學正撫州路儒學教授母張氏公居幼穎敏過諸兄¶
八嵗隨父居東湖讀書聲琅琅聞于外賔客往來應對
閑習¶人多譽之九嵗䘮母哭泣逾哀十三䘮父居䘮毁
瘠不勝始¶事鄉先生劉惠心繼從山泉解先生二先生
咸異之時郡守¶開堂試公年十八就試中高等獲綵綺
<pb:KR4h0102_WYG_086-2b>
二既而持所學試于¶有司再不利有得其文讀之曰如
此而見擯斥命也季道奚¶辱公曰吾學未至耳非有司
病吾元季天下繹騷其友梁某<md:KR4h0102_SBCK_086-2a>¶為福建招討託致其母
扶持兵革間出艱難致其母子相見¶某拜公曰微公其
孰能致吾母終身不敢忘德嘗與姻戚居¶逆旅忽得疾
公親為調藥餌既死公抱之而哭解衣葬之所¶遺金悉
以歸其子兄弟四人長皆先没惟仲兄存公迎至家¶養
之比其没葬祭皆盡其情無子以次子為其後公娶邑
<pb:KR4h0102_WYG_086-3a>
曾¶氏賢而有婦行自公没惟以教子為事子三人長曰
忠次曰¶朂幼曰肅字子欽子欽登永樂二年甲科為名
進士入翰林¶為庶吉士其文學為儕輩所推讓女一人
適某孫男九人女¶二人距公没三十餘年將卜葬于某
山之原子欽始以狀來¶請銘謹按狀而銘之銘曰¶
嗚呼劉公挺然之英政事文章焯有時稱發奸之言揚
于大¶廷巨蠧一聞膽落魄驚諷辭戒逸治定功成至誠
有動<md:KR4h0102_SBCK_086-2b>¶錫賚寵榮載歴風紀激濁揚清事有失頗公執其
<pb:KR4h0102_WYG_086-3b>
平伸抑理¶枉獄無嘆聲奸臣銜公頃不忘情傅致公死
惡害公生生有¶不没死則公寧公天既定彼奸曷勝以
磔以裂¶天子聖明公憾既釋烈日薄冰彼奸鬼蜮公猶
列星有燦其¶芒南極長庚伊彼鬼蜮稔其穢腥有北豺
虎以莫不憎公有¶令子式克繼承以昌家學甲科聿登
庶或在兹報公㝠㝠有¶封如堂以妥公靈爰伐貞石鑱
不朽銘百世之下斯文是徵¶
　　羅公矇叟墓誌銘
<pb:KR4h0102_WYG_086-4a>
我¶太祖高皇帝乘運龍興文武智謀之士四方雲集各
獻其能¶芟薙暴横肇建洪業偽漢逞兇殱于鄱陽其子
理潛歸武昌¶上不欲窮兵乃遣儒生掉三寸舌以說之
廬陵羅復仁承<md:KR4h0102_SBCK_086-3a>¶命往說說下完城不費一矢雖其口舌
之功而實本於¶太祖不殺之仁有以致之也復仁質直
遇事敢言以是功授¶𢎞文館學士後賜休致于家其從
子養䝉好言語持辯論侃¶侃無所避人謂其有從父風
而文學或過之羅氏代有其人¶養䝉諱以明養䝉其字
<pb:KR4h0102_WYG_086-4b>
自號曰矇叟㓜知慕學家貧母鬻簪¶珥以教之七嵗善
聲對十二三能為辭賦及冠為童子師常¶得肉味輒先
以奉親所得一毫不自私元末兵亂值大父母¶及父三
䘮竭力盡䘮葬不以貧窶廢禮一日假館新淦忽心¶動
亟回家時母遘疾甚危即禱天請以身代母竟死更二
日¶復甦謂曰適有神人告我云更與汝壽五齡人皆謂
公孝誠¶所感母後果五年而没母没哀痛幾絶終䘮如
一日自是遇¶嵗時祭奠必泣下沾襟鄉人見者莫不稱
<pb:KR4h0102_WYG_086-5a>
歎故公之行有以<md:KR4h0102_SBCK_086-3b>¶服人雖㓂盜聞公言皆感愧不復為
攘竊國初有勉公仕¶者公曰我逢聖朝為太平之民謳
歌田野以樂治化教子¶課孫以報覆育之仁吾老矣無
能為矣今¶天子即位改元永樂其中子汝敬領鄉薦明
年上春官登進¶士第入翰林為庶吉士陞修撰皆公之
教也汝敬嘗迎公來¶就養公時猶康强朝¶上于奉天門
見¶皇太子于文華殿特加問勞命大官賜膳人皆榮之
已而¶辭歸詞林士大夫多為詩歌餞送于都門外觀者
<pb:KR4h0102_WYG_086-5b>
咸嘖嘖加¶羨公歸鄉惟日賦詩歌頌太平間以書勉其
子惟盡忠孝年¶已八十六耳目聰明飲食無異平時一
旦翛然而逝永樂壬¶辰十一月廿三日也生故元泰定
丁卯月日曾祖德茂元瑞<md:KR4h0102_SBCK_086-4a>¶州學正祖仲哲父時中俱博
學有文章母蕭氏配蕭氏再娶¶李氏俱先殁子男七人
曰忍曰德曰盈曰㳟曰肅即汝敬曰¶仁臨江郡學訓導
忍德先卒盈為復仁後孫男若干人孫女¶若干人曾孫
男某曾孫女若干人以某年月日葬于鄉某山¶之原汝
<pb:KR4h0102_WYG_086-6a>
敬以右春坊右諭德兼翰林侍講金公㓜孜所述行¶狀
泣請予銘予生也後嘗忝與公有文字之交且辱相知
詎¶可以辭况公平生學問操履出處大槩表表可稱至
其事親¶誠孝感動神明此猶可書謹按其實而銘之銘
曰¶
羅氏之先始出錢塘有衍其支乃遷豫章奕葉廬陵復
蕃吉¶水桃林之墟蔚蔚嶷嶷科第相望寳祐迄今有赫
高曾襲其¶簪纓猗歟矇叟式承家學以孝事親質神無
<pb:KR4h0102_WYG_086-6b>
怍士服儒紳八¶十六年鶴髪童顔飄然若仙逍遥林壑
優游卒嵗他人天爵<md:KR4h0102_SBCK_086-4b>¶公獨良貴公今逝矣以反其真九
原不作永閟斯文¶
　　王竹亭先生墓誌銘　　　　　楊士竒¶
國朝混一之初天下耆儒碩師徃徃多在徵詔數下
或進¶而階顯融佐化理或退而信廉節成後進皆卓然
有益於世¶也是時泰和王竹亭及其弟子啓兩先生正
學篤行高風直¶節表表乎大江之西洪武二年子啓先
<pb:KR4h0102_WYG_086-7a>
生首舉明經為監察¶御史明年竹亭先生以說書徵既
至上書論事更授福建鹽¶運副使以老得辭子啓先生
後陞廣西按察僉事又擢知崇¶慶州政治赫赫已而罷
歸時竹亭先生春秋六十餘子啓先¶生亦幾六十伯仲
㳟愛隆然居必一堂出必鴈行長身玉立¶儼乎端恪巍
冠襃衣襜襜甚偉蓋望之如神人無不肅然起¶敬畏者
至其接人色莊氣溫雍容怡如語簡理盡無不樂就<md:KR4h0102_SBCK_086-5a>¶之
焉竹亭先生諱沂字子與竹亭其别號幼讀孟子即知
<pb:KR4h0102_WYG_086-7b>
辨¶於義利稍長刻厲學問嘗從元進士楊升雲彭復初
治周易¶造其室奥自六經至於周程朱張之書靡不深
究及子史百¶氏咸旁通博考蓋於天人之微聖賢之藴
往古治亂成敗之¶故蓄之富察之審言之的而履之確
也嘗一試有司不合即¶不復出教授於其鄉而所交游
往還皆當世名人元季江西¶參政沁布阿咱爾守贛州
禮遇先生辟為行省照磨又承制¶授吉安路治中俱不
受逮¶皇明龍興洪武三年廣東行省聘考貢士試是年
<pb:KR4h0102_WYG_086-8a>
侍御史吳¶去疾言泰和王沂經學操行宜在侍近遂徵
為說書至未幾¶而歸益以成就後進為務從學者愈衆
傾竭底裏隨其材而¶篤之而皆有成先生資識高明内
貞外和氣度𢎞偉規範自<md:KR4h0102_SBCK_086-5b>¶然安成進士劉雲章嘗贊之
曰淵乎𤣥酒之在尊凛乎太阿¶之未出匣皭乎其清而
挹之弗竭薫乎其和而即之弗可狎¶又曰使及門孔氏
則風雩之詠歸端章甫之禮樂固將進退¶綽然而特視
其所合蓋確論也先生孝友篤至嵗時葬祭循¶古禮燕
<pb:KR4h0102_WYG_086-8b>
處必嚴未嘗啓口及人過失有文集若干巻承㫖宋¶公
濂為之序詩若干巻襄城楊伯謙序之洪武十六年某
月¶某日卒年六十有七王氏世有德義其先出晉司徒
導之後¶由金陵來徙至宋戸部侍郎贊顯于仁宗朝事
載郡志又若¶干世至圭為榮王府賔客與周文忠楊文
節皆善學者稱虹¶溪先生虹溪若干世至性夫性夫子
以道元李韓公復嘗薦¶之以親老辭二子先生兄弟也
先生娶陳氏繼李氏皆有賢¶德子男一伯貞舉明經累
<pb:KR4h0102_WYG_086-9a>
官瓊州知府女一嫁嚴𤣥齡孫男<md:KR4h0102_SBCK_086-6a>¶二信直直舉進士為
翰林修撰曾孫男八女三先生初葬于¶秋鄉大徑之原
至是瓊州公丁李夫人憂改葬先生新山之¶原使直屬
士竒銘墓士竒蓋生晚不足究知萬一然念鄉人¶老長
識先生者盡矣當時門人親受教者亦多不在將使後¶
之學者有志乎先進其何所考法也且士竒於王氏重
世好¶又少嘗侍教先生兄弟及瓊州公矣故不敢辭不
敏不銘謹¶述其所知大槩而為銘曰
<pb:KR4h0102_WYG_086-9b>
奕奕玉山澄江洋洋猗歟先生邦人之望江山出雲雨
于下¶土君子之道有畜不施道之傳矣孰不為材佐理
于隆濟濟¶偕來世其逺矣後來何師猗歟先生曷究予
思¶
　　故少師吏部尚書贈特進光禄大夫太師諡忠定
　　　蹇¶公墓誌銘<md:KR4h0102_SBCK_086-6b>¶宣德十年正月十有五日少師吏部尚書蹇公薨于位
先四¶日以疾聞¶上遣太監范𢎞以醫來視賜鈔萬緡明
<pb:KR4h0102_WYG_086-10a>
日范太監以衆醫¶偕來又明日疾革范復來問所欲言
對曰¶陛下初嗣大寳義獨寡祐不能效分寸禆益然區
區犬馬之¶誠所望於聖明者惟敬守洪武成憲始終不
渝耳言已而¶絶訃聞¶上深悼歎屬時國有大事悉停諸
祀特賜鈔萬緡¶敕工部治䘮葬贈公特進光禄大夫太
師諡忠定遣某官某¶賜祭而官其長子英英等奉襯歸
葬有日求余為銘余與公¶同朝三十有五年而事¶仁宗
皇帝自登儲至大位始終皆陪公公國家老成人所<md:KR4h0102_SBCK_086-7a>¶以
<pb:KR4h0102_WYG_086-10b>
啓益士竒蓋多不敢辭蹇氏世家重慶之巴縣宋以來
多¶顯仕自公高曾而下始隱居不出曾祖繼祖妣牟氏
祖均壽¶妣雍氏考源斌妣胡氏繼羅氏以公貴贈曾祖
祖考皆榮禄¶大夫少師吏部尚書曾祖妣祖妣妣皆夫
人公諱義字宜之¶生而岐嶷長端重不好弄而嗜學弗
懈始從里社師中書左¶丞殷哲時為郡守一見異之引
充郡學弟子員語其師曰是¶兒將來逺到非吾所及當
成就之而公不煩程督日益有進¶洪武甲子中四川鄉
<pb:KR4h0102_WYG_086-11a>
試明年中禮部會試廷試賜同進士¶出身擢中書舍人
授徵事郎見重¶太祖高皇帝每前奏事率稱㫖而數見
奬賚初名瑢一日¶奏事畢問汝蹇叔之後乎親灑宸翰
書義字賜之以易舊¶名時丁羅夫人憂賜道里費且命
馳驛歸蓋特恩云服<md:KR4h0102_SBCK_086-7b>¶闋仍舊職滿三載吏部奏當調特
命終九載朝夕左右凡¶機宻文字必以付公而小心敬
愼乆而愈篤建文中陞吏部¶右侍郎授嘉議大夫¶太宗
文皇帝入正大統轉左侍郎數月陞吏部尚書授資善
<pb:KR4h0102_WYG_086-11b>
大夫時政令制度有非洪武之舊者詔悉復之公從容
為¶上言損益貴適時宜間舉數事陳說本末¶文皇帝以
公忠實悉從其言小人有譖公不忘建文者賴¶上聖明
不聽有除官不得善地訴公不公者¶上皆斥之永樂二
年册¶仁宗皇帝為皇太子命公為詹事時師傅皆以勲
臣兼之而¶輔導責任文臣詹事蓋元僚也¶上欲有諭<md:KR4h0102_SBCK_086-8a>¶皇
太子率諭詹事往導意公亦委曲周悉皇太子尤愛重¶
公所言靡不信用滿三載陞資政大夫十年車駕廵狩
<pb:KR4h0102_WYG_086-12a>
北¶京命¶皇太子監國中外庶務惟諸王及逺國有奏請
詣¶行在餘悉啓聞處分公熟於典故達於政體孜孜無
倦不動¶聲色而事賴以濟賜誥以其官秩封贈三代滿
九載¶賜勅有秉心正直及淳良篤實禆益國家之褒數
奉命兼¶禮部事雖職務填委處之裕如十七年丁父䘮
歸¶上及皇太子皆遣官賜祭¶皇太子贈賻尤厚有詔起
復公詣北京謝¶上慰勞再三賜鈔千緡遣中官䕶送歸
南京明年從¶皇太子朝北京遂命公廵撫直𨽻應天等
<pb:KR4h0102_WYG_086-12b>
府州問兵民休戚<md:KR4h0102_SBCK_086-8b>¶及文武吏之賢否而升黜之公謂國
家多事之際悉以法¶繩吏人將不勝特黜其太甚者數
人餘多見寛假而兵民利¶弊當興革者具奏行之¶仁宗
皇帝初嗣位一切政議預者三四人而公居首進少保¶
兼吏部尚書二俸俱支賜冠服象笏及玉帶二遂進少
傅¶及進少師賜師傅之臣銀章各一其文曰繩愆糾繆
公首¶被賜¶上諭之曰朕有過舉卿即具疏用此封識進
來蓋望公等匡¶直也繼賜誥授榮禄大夫封贈三代及
<pb:KR4h0102_WYG_086-13a>
妻於公數人誥詞¶上特增曰勿謂崇高而難入勿謂有
所從違而或怠所以望¶公等者甚切也又念公侍從監
國舊勞特製蹇忠貞印賜之¶而賜勅有以善翊君勞心
焦思二十餘年夷險一節之褒<md:KR4h0102_SBCK_086-9a>¶時修¶太宗皇帝實録命
公監修¶宣宗皇帝嗣位一切政議屬公數人如¶仁考之
初繼奉命監修¶仁宗皇帝實録書成賜白金文綺鞍馬
扈從征庶人高煦還¶寵賚尤厚復從廵邊既還以公年
老不欲煩以有司之務¶賜敕曰卿事¶祖宗積效勤誠朕
<pb:KR4h0102_WYG_086-13b>
嗣統以來尤資贊輔夙夜在念圖善始終¶蓋以卿春秋
高尚典劇司優老待賢禮非攸當况師保之重¶寅亮為
職不煩庶政乃副倚毗可輟吏部之務朝夕在朕左¶右相
與討論至理共寧邦家其專精神審思慮益致嘉猷用¶
稱眷倚老成之意繼賜銀章一其文曰忠厚寛𢎞蓋以
褒<md:KR4h0102_SBCK_086-9b>¶德云賜新第於文明門内寵録洊加吏部言公歴少
師九¶載降勅褒諭仍賜宴禮部是嵗生旦賜鈔萬緡廐
馬一¶匹¶今上嗣大位之日賜白金文綺是夕齋宿於公
<pb:KR4h0102_WYG_086-14a>
得疾越五日¶竟不起享年七十有三公為人沈深質實
和厚簡静内有孝¶友之行事君有誠處人有量無所拂
逆未嘗輕渉一語傷物¶至於議法亦不茍為包含必歸
中正歴事¶五朝凡五十年所履坦坦無一日顛躓之憂
退朝之暇手不¶釋巻貴而能謙富而能約¶上前所言未
嘗退以語人蓋天下有隂被其利者矣士竒嘗¶竊論之
魯簡肅之忠實不欺李文正之不為傷人害物張忠¶定
之不嗜玩好傅獻簡之遇人以誠范忠文之不設城府
<pb:KR4h0102_WYG_086-14b>
公<md:KR4h0102_SBCK_086-10a>¶蓋兼有之矣元配劉氏繼張氏皆封夫人子男四長
英次芳¶次芸次荃英荃皆尚寳司丞荃先卒女二長適
馬駿次適李¶成孫男四霖震霑露女一公之葬以薨之
嵗某月日墓在巴¶縣某鄉某原先塋之次銘曰¶
節乎蜀山浩乎蜀川孕精毓靈挺生偉人溫中穆外履
夷蹈¶素¶皇明麗天奮躍自下在¶帝左右秉㳟與誠掌帝
之制播告四方進貳天官遂職冢¶宰簡用俊良往興至
理¶帝命洊隆俾輔聖儲陳厥謀謨聖罔弗俞四紀在廷
<pb:KR4h0102_WYG_086-15a>
三¶翼升御肅肅師臣秉王之度一念惟仁永矢不渝寅
畏小心¶保終猶初隂利逮人人則罔覺惟<md:KR4h0102_SBCK_086-10b>¶帝昭明褒詔
有數嗚呼忠定維國老成曷不憖遺翼我¶聖明生榮死
哀死且不朽昭德刋辭永告爾後¶
　　故少師工部尚書兼謹身殿大學士贈特進光禄
　　　大¶夫左柱國太師諡文敏楊公墓誌銘¶
正統五年二月十八日少師工部尚書兼謹身殿大學
士建¶安楊公奉勅歸展先墓既畢事卜日啓行病作衆
<pb:KR4h0102_WYG_086-15b>
曰曷俟¶少間公曰君命不敢稽也挾醫以行至臨安武
林驛病加¶遂不起是年七月二十也守臣治棺斂既馳
奏¶皇上嗟悼輟視朝一日贈特進光禄大夫左柱國太
師賜諡¶文敏遣禮部尚書胡濙莅祭遣中使䕶䘮還葬
其鄉命有¶司治墳公先世見余譔其大父墓碑曾大父
伯遜大父達卿¶父伯成皆贈榮禄大夫少傅工部尚書
兼謹身殿大學士曾<md:KR4h0102_SBCK_086-11a>¶大母黄大母謝繼阮母劉皆贈夫
人公初名子榮字勉仁自¶學諸生鄉試選第一會試第
<pb:KR4h0102_WYG_086-16a>
三廷對擢第二甲賜進士出身¶入翰林為編修¶太宗皇
帝入正大統更其名榮初建内閣簡翰林之臣七人¶其
中專典宻務七人者解縉胡廣王淮胡儼金幼孜公及
士¶竒也公齒最少最警敏一日晚¶上出右順門召内閣
諸臣獨公一人在出江西三司奏章示¶之言吉安鄉民
之嘯聚者已悉復業蓋朝廷初有聞即遣¶行人許子謨
齎勅撫諭子謨行將一月又遣都督韓觀率¶兵繼之如
撫諭不下即加兵及是奏至¶上諭公曰觀不至不下其
<pb:KR4h0102_WYG_086-16b>
降勅褒觀公讀奏訖對曰計發奏¶之日觀尚在中道未
足褒從之自是益重公時四方之事方<md:KR4h0102_SBCK_086-11b>¶殷七人者旦夕
侍左右承顧問受㫖退治職務且兼稽古纂¶述之事不
虛寸晷¶上時歩至閣中親閱其勞且視其所治咸稱㫖
時公尤勤¶勵遂皆進官公進修撰數月復進侍講明年
改元永樂秋公¶請告歸省又明年春七人皆賜二品金
織衣且勞之曰天¶下事咸朕與若等同計非若六卿之
分理也無幾簡翰林之¶臣十數人兼春坊官任輔導公
<pb:KR4h0102_WYG_086-17a>
兼右春坊諭德授奉訓大夫¶日分直進講經史四年春
公得寒疾命中官以御醫來視¶賜藥物五年奉命往甘
肅同總兵議邊務察視守備還奏¶稱㫖六年夏䘮父給
傳歸既葬遂命起復是年冬䘮母¶公奏歸守制時已下
詔巡狩北京不許七年春内閣胡公¶及公金公奉命扈
從北京甘肅總兵何福奏托克托台哈<md:KR4h0102_SBCK_086-12a>¶布哈等率部來歸
命公往同福處置還奏¶上恱遂奉命持節往額濟訥之
地封福為寧逺侯八年春¶車駕北征布尼雅實哩公三人
<pb:KR4h0102_WYG_086-17b>
仍扈從至驢駒河命公先齎¶勅還報¶皇太子復還北京
冬扈從還南京九年春奏奔母䘮遣中使¶䕶送既還¶皇
太子命公侍諸皇孫學且命公曰嚴則有成公盡心不¶
怠重修¶高皇帝實録命胡廣胡儼黄淮及公為總裁十
年二月賜¶誥命并追贈父母妻冬甘肅守帥西寧侯宋
琥奏叛㓂婁達¶罕逃居齊勤䝉古衛將為邊患時豐城
侯李彬鎮陜西遂¶勅彬率師勦之且命公往與彬計度
十二月還奏餉道險<md:KR4h0102_SBCK_086-12b>¶阻今沍寒人疲馬瘠不可行且小
<pb:KR4h0102_WYG_086-18a>
醜不足以煩王師遂¶勅彬旋師無幾叛者復歸十一年
春從狩北京十二年三月¶從征衛喇特時皇長孫侍行¶上
命胡金及公三人凡行營有暇即與講析理義開其聰
明¶尚寳司官闕命公兼之既還勅翰林修性理五經四
書大¶全公三人皆為總裁十四年陞翰林學士仍兼庶
子扈從南¶歸十五年春復扈從廵北京十六年夏進¶高
廟實録賜宴賚胡公没公掌翰林院事益見親宻一時
廷¶臣狎恩多縱忌公抗直發其私適太學闕祭酒衆共
<pb:KR4h0102_WYG_086-18b>
舉公實¶欲疎之¶上不聽公遂宻言十弊指斥五府六部
都察院章留中不下¶十七年進文淵閣大學士仍兼翰
林學士授奉政大夫十八<md:KR4h0102_SBCK_086-13a>¶年扈從北征秋還京冬將西
征親藩奏建文中江西所垜集¶民兵可徵用出奏示公
公對云陛下命復民業二十年矣¶今復徵非信¶上曰朕
意固如此遂寢三殿災公偕金公陳便宜十數事皆¶見
施行重賢愛民或陷非辜必援之尚書夏原吉以兵饟
不¶給坐繫吕震言其柔姦侍讀李時勉嘗論事亦有言
<pb:KR4h0102_WYG_086-19a>
其賣直¶者皆激¶上怒公悉委曲為之辯解二十一年秋
復扈從西征駐蹕萬¶全一切軍務悉付公掌寧陽侯陳
懋奏番王額森圖罕來歸¶命公往議定降歸奏稱㫖二十
二年復從北征中道軍餉不¶繼¶上聞之命公與金公總
計其數遂如二公言遣使諭邊釋其<md:KR4h0102_SBCK_086-13b>¶弗臣之罪下令班
師浙江三司奏處州之麗水福建之政和¶山㓂刼掠請
勅兩都司合兵討之公言愚民為有司所苦¶出不得已
兵出即良民先被害願遣一勅使撫諭之不足¶煩兵¶上
<pb:KR4h0102_WYG_086-19b>
從之卒如公言無事一日¶上從容坐帳殿諭公二人曰
東宫監國乆熟政務此歸悉付¶以天下事吾惟優游暮
年二公共對曰¶皇太子孝友仁厚天下屬心允稱¶陛下
付託¶上恱師次榆木川¶上不豫既上賔凡沐浴襲奠飯
含棺斂一切之禮悉出二公¶衆遂推公先馳歸報既至
同尚書蹇公等議䘮禮遂議即位<md:KR4h0102_SBCK_086-14a>¶禮¶仁宗皇帝嗣位進
公太常寺卿授嘉議大夫仍兼兩職學士¶逾月進太子
少傅授資善大夫兼謹身殿大學士山陵事殷¶太監孟
<pb:KR4h0102_WYG_086-20a>
繼極言公盡心䘮事¶上嘉歎即陞公工部尚書仍兼前
二職賜勅褒諭三俸俱¶支尚書一俸全給米洪熈元年
賜誥贈三代考妣無幾¶上命範白金為方寸印四枚其
文曰繩愆糾繆以賜師傅公¶與金公同受其一皆期之
直言匡輔修¶文皇帝實録公預總裁¶仁廟上賔時¶皇太
子監國南京遺詔召嗣位公往迎於德州既還命公同¶
有司相陵地<md:KR4h0102_SBCK_086-14b>¶宣宗皇帝嗣位修¶仁廟實録仍預總裁高
煦反在廷多懐二心惟文臣三四人¶勸¶上親征公其首
<pb:KR4h0102_WYG_086-20b>
也遂扈從討平之師還特受駢蕃之賜馬騏¶激變交阯
黎利聚衆抗王師總帥孱弱不支輒與利和且為¶利請
立陳氏後遂以師還奏至¶上以示文武大臣皆勸發兵
擊利¶上不聽竟偃兵息民公預力焉是年八月車駕廵
邊至遵¶化聞邊兵侵塞以道陿師難竝進¶上率鐡騎數
千先馳撃之文臣獨公從既還陞少傅進榮禄¶大夫仍
兼尚書大學士三俸俱支辭大學士俸進¶兩朝實録賜
宴賚又範白金為圖書刻方直剛正四字以<md:KR4h0102_SBCK_086-15a>¶賜公數月
<pb:KR4h0102_WYG_086-21a>
上念先朝老臣蹇義等四人皆春秋高竝賜勅褒諭命¶
輟職務朝夕左右侍論議公預焉賜玉帶加有御製詩¶
畫之賜公滿三載吏部以聞賜勅有忠言讜論禆益為
多¶之褒賜宴禮部遂賜少傅誥進封三代後兩扈從廵
邊皆至¶洗馬林而還¶宣廟上賔公復偕有司相陵地¶皇
上嗣位公與同官三人恊志合力以效禆益賜賚特厚
修¶宣廟實録皆為總裁書成進公光禄大夫柱國少師
兼尚書¶大學士如故賜玉帶時¶上日勤聖學命公同知
<pb:KR4h0102_WYG_086-21b>
經筵事五年謁告省墓賜勅褒諭¶加厚賚給傳遣中官
䕶送既還京道薨春秋七十公仕於朝<md:KR4h0102_SBCK_086-15b>¶四十年皆居清
宻考鄉試者一讀廷試巻九為人闓疏果毅¶遇事當為
奮前不疑於論古人必欲出新見不肯茍同議辟¶率歸
寛恕勤職事盛寒暑及小疾未嘗少怠於四方裔邊徼¶
事及邊將勇怯智愚靡不通知故忖量事勢率預中内
篤孝¶友睦婣之行家故豐裕且有厚禄能濟窮恤患無
間疎戚喜¶賔客善交際雖貴盛無崖岸貴賤小大皆歸
<pb:KR4h0102_WYG_086-22a>
心焉故聞其没¶也咸有嗟咨悼惜之意所著文章有黙
菴集雲山小藳静軒¶藳退思集北征記訓子編藏于家
元配劉贈夫人繼劉封夫¶人皆里處士仲穆之女子男
六㳟讓錫賜貴芳貴通女七兵¶部主事雷潛詹鑌陳順
德蘇潤其壻也餘在室孫男十二奏¶儼倫俊儉佶儆佐
倧偉伷儀女七曾孫女二皆在室士竒與¶公同僚三十
有九年同事<md:KR4h0102_SBCK_086-16a>¶四聖今内閣舊臣惟吾兩人未能退公又
溘先余逝公之葬¶其子屬少保楊公書墓上之石余銘
<pb:KR4h0102_WYG_086-22b>
諸幽嗚呼凡今能文士¶大夫感公之德述公之行雖有
之矣若交之乆知之深言之¶信余兩人其庶幾可無愧
也銘曰¶
桓桓文敏通才博識遭際¶聖明光奮于績承明延閣著
作之庭以翺以翔舒華振英北¶邊西陲從狩萬里職典
者文亦兼知武羌人胸臆將帥弱强¶重瞳屢顧敷奏惟
明晚陟三孤貳公𢎞化恪㳟朝夕敢或遑¶暇¶帝懐敷仁
鞠躬承之民懐被福黽勉成之志存寛惠行在果¶斷嘉
<pb:KR4h0102_WYG_086-23a>
謀讜議褒書有煥予告南旋曾幾何時上下延竚而訃¶
奄來越昔内閣七人同事荏苒三紀我銘其四公壽考
終哀<md:KR4h0102_SBCK_086-16b>¶榮寵光於乎文敏殁也不亡¶
　
