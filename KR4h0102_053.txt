# -*- mode: mandoku-view -*-
#+TITLE: 明文衡
#+DATE: 2015-09-23 10:33:13
#+PROPERTY: JUAN 53

¶
<md:KR4h0102_SBCK_053-1a>¶
<pb:KR4h0102_WYG_053-1a>
欽定四庫全書
　明文衡巻五十三¶
　　　　　　　　　　　　明　程敏政　編
　雜著
¶
　　空同子瞽説二十八首　　　　　蘇伯衡¶
秦穆公使三帥襲鄭及滑鄭商人弦高遇之以乘韋牛
十二¶犒師且遽告于鄭孟明謂鄭有備滅滑而還皇武
子言于鄭¶穆公曰輕財之謂賢制勝之謂能其弦高之
<pb:KR4h0102_WYG_053-1b>
謂矣夫高將市¶于周遇秦師于滑知其包藏禍心求逞
於我不愛其乘韋與¶牛十二用之犒師以息鄭國可謂
輕財既犒師矣遂奪其心¶三帥知我有備氣沮計窮暴
骨是懼斂兵而退可謂制勝不¶然秦師奄至誰其禦之
我之弗知何以能備孟明西乞白乙¶攻我于外杞子逢
孫楊孫應之於内存亡之數未可知也今¶甲兵不試邊
鄙不聳勍敵逺却社稷用寧高力之以功莫大<md:KR4h0102_SBCK_053-1b>¶焉舉賢
用能賞功所以為國也君請圖之以勸來者穆公曰¶無
<pb:KR4h0102_WYG_053-2a>
遺於善而民知所適何以弗為遂召弦高賜焉高稽首
曰¶臣草莽之臣未嘗獲齒君之輿𨽻惟是貿遷有無以
利民用¶臣之職也方秦師之東也不虞相遇于滑不及
以聞于執事¶輒致君之命有犒於其師出臣之位矯君之
命死有餘罪君¶惠免之而不以戮為幸已甚何賜之敢
覬覦先君桓武莊文¶勲在王室天鑒其忠祚我子孫恤
其菑而捍其患秦師之不¶克逞志于我則由此故也臣
何力之有而君歸功於臣而賜¶焉使人謂君以臣之故
<pb:KR4h0102_WYG_053-2b>
而賞僭也無乃不可乎貪天之功以¶為已功猶竊人之
物以為已物也罪又甚焉其敢幸秦師之¶退而自為功
乎若曰不腆韋牛臣之自輸於是乎歸焉臣雖¶賈豎又
敢取之以犯不義乎臣聞為人子不敢私其財義也<md:KR4h0102_SBCK_053-2a>¶故
雖子之財父實有之子之道臣之道也如是自臣身至
于¶妻孥私家孰非君之有哉寓於臣而已非君實寓則
臣焉取¶之牛韋在臣猶在君也輸以共用固其所也若
私君之有曰¶我之有而求歸焉夫豈義乎獲賜而亡義
<pb:KR4h0102_WYG_053-3a>
又焉用之且㣲社¶稷之靈先君主君之福秦師有進而
無退傅于城下其誰獲¶免於執干戈以事捍禦乎臣將
覆亡之不暇而况能有牛與¶韋乎今徼福于君不惟全
其首領亦完其室家矣其為賜也¶不亦大乎豈獨臣受
賜雖國人皆受賜而臣重有賜焉人將¶謂臣無厭而懼
且以為僇矣君無庸賜之是免臣于僇而納¶之于義也
請辭之穆公曰成子之名而教民以義何故不為¶遂許
高君子於是謂鄭穆公君矣皇武子臣矣弦高民矣聞
<pb:KR4h0102_WYG_053-3b>
善而能從明也見賢而能推忠也有功而不徳謙也明
以撫<md:KR4h0102_SBCK_053-2b>¶衆君之道也忠以事上臣之職也謙以自居民之
行也君明¶臣忠民謙求國無治不可得也此鄭之所以
免於秦之師也¶
魯宣公税畝孟獻子諫曰魯諸侯之望也諸侯之望魯
也曰¶秉周禮也今税畝是棄周禮也以秉禮聞而棄之
諸侯其謂¶我何先君隱公以我許田易鄭之祊君子猶
且非之曰有王¶制在王吏若以疆埸為問將何以辭其大
<pb:KR4h0102_WYG_053-4a>
討矧取民有制而¶可逞君之欲乎昔者先王經土地而井
牧其田野畝百為夫¶夫九為井井九為邑邑四為丘丘四
為甸甸四為縣縣四為¶郡以任地事而令貢賦凡税斂之
制於是乎定焉大國食者¶半中參之一小四之一而其取
民也皆什一焉什一制之謂¶也制所以律貪而禁暴也夫
先王封建諸侯使治民而食其¶力以利民也豈厲民哉故
為之制食於人者雖貪冒弗使過<md:KR4h0102_SBCK_053-3a>¶焉食人者雖鄙嗇弗使
不及焉是故制猶水之防焉防猶不¶可决而况先王之制
<pb:KR4h0102_WYG_053-4b>
乎上所以取乎下下所以奉乎上也不¶過什一為日久矣
而君過取焉譬則决水之防也夫君人者¶上承天王下撫
庻民而踰制斂財其無乃非義乎踰制蔑君¶斂財毒民蔑
君君怒毒民民怨若怨怒並興禍亂將至抑國¶家之不能
安靖而君焉逞欲越自魯公撫封于少皥之墟十¶九世矣
土田是賦以給公室有自來矣載其儉徳百事攸共¶臣未
聞其不足也而今不足焉庸非竒慝奢淫之日新乎四¶者
所謂蠧也府庫空虚則職此也不然夫豈不見税斂之時
<pb:KR4h0102_WYG_053-5a>
入則足用在三事而已一曰窒欲二曰節用三曰由禮
三者¶之中禮為之體必由乎禮而後動焉非禮不欲非
禮不用如¶是則什一無弗足也若動不由乎禮非禮亦
用非禮亦欲則<md:KR4h0102_SBCK_053-3b>¶雖什二又何足之有詩曰無念爾祖聿
脩厥徳無亦鑒于先¶公而惟三事之是務焉用税畝詒
怒速怨示貪臣恐所獲不¶如所䘮也君其圖之弗從遂
税畝君子曰魯之不競也宜哉¶朘民以從欲長國家者
患無民不患無財紂有鉅橋之粟鹿¶臺之財而曰獨夫
<pb:KR4h0102_WYG_053-5b>
無民之謂也若之何脧之古之人君知國¶本之在民是
以用其賢能為其司牧授其田宅敎其樹畜開¶其衣食
同其好惡恤其疾苦補其匱乏遂其庶富致其勸懲¶興
其孝悌忠信本既固矣而後邦寧三代異制厥道一也
今¶縱不能損上益下而又瘠民以肥已自伐其本矣而魯
之不¶亡所謂一世無道國之未艾也¶
成王問君奭以守成之道對曰恪遵成憲崇信耉老無
取昔¶命令而紛更無陋舊規模而改作王曰其要何居
<pb:KR4h0102_WYG_053-6a>
對曰在詩<md:KR4h0102_SBCK_053-4a>¶有之如臨深淵如履薄氷在書有之予臨兆
民若朽索之馭¶六馬王曰不已懼乎對曰十圍之木植
之非二三百年不大¶及乎伐之也不累日而仆矣九成
之臺築之非踰時閱歲不¶成及乎毁之也不累日而夷
矣成之難而仆之易也如此成¶之難而毁之易也如此
安得而不懼也周之天下后稷建之¶公劉篤之太王拓
之王季勤之文王武王成之此十圍之木¶也此九成之
臺也如之何其無懼也夏之民嘗去桀而歸湯¶矣商之
<pb:KR4h0102_WYG_053-6b>
民嘗去紂而歸周矣王不聞乎撫我則后虐我則讎¶如
之何其無懼也¶
魏文侯問李克曰國何貴李克對曰貴士文侯曰何貴
於士¶李克曰兆民之庶君不能自撫也三軍之衆君不
能自馭也¶百職之富君不能自修也萬事之繁君不能
自理也而士者<md:KR4h0102_SBCK_053-4b>¶君之所與撫兆民馭三軍脩百職理萬
事者也得士則兆民¶得其生三軍得其所百職得其宜
萬事得其序而君得以安¶富尊榮詩曰濟濟多士文王
<pb:KR4h0102_WYG_053-7a>
以寧得士也狐偃曰仁親以為¶寳貴士也士之貴也尚
矣楚有子玉晉文側席吳殺子胥勾¶踐進兵燕用樂毅
齊不能支魯亡季孫邾亦相侵士之用舍¶國勢之强弱
係焉何得而無貴乎三仁既去殷國遂墟二老¶來歸周
業攸成伊尹就桀夏社未亡百里奚至秦虞公以滅¶士
之去就社稷之存亡係焉何得而無貴乎文侯曰焉得
士¶而與之共國哉李克曰知之則用之用之則任之任
之則信¶之信之則不以小人間之則士之在天下者皆
<pb:KR4h0102_WYG_053-7b>
將竭蹶而至¶矣知之而不用之用之而不任之任之而不信
之信之而不¶免以小人間之則士之在國中者皆將治
任而去矣文侯曰<md:KR4h0102_SBCK_053-5a>¶善於是師卜子夏田子方客段干木
相魏成任翟璜西門豹¶以吳起樂羊為將用屈侯鮒為
子擊傅而魏之為國也天下¶莫强焉君子曰無競維人
信矣哉不然三晉地醜徳齊魏何¶以無敵於天下也¶
楚王入于雲澤若虎兕若蜼玃若鹿豕若鳴鴈若鵁鸕
若&KR1175;¶鶬若鷫鵠見王無不恂然決起翔者奮飛走者遐
<pb:KR4h0102_WYG_053-8a>
竄高者入¶雲霄下者伏灌莽有錦雞焉方吐其綬而王
適至收綬而後¶作王見其綬五彩競明悦焉左右闗弓
再欲射之王再止之¶命虞人曰其生致之虞人得之已
乃縱獵者凡鳥獸之屬或¶殪于鷹犬或隕于鋒刃或傷
于網羅而雞獨免焉明日王謂¶宋玉曰之雞也得全其
生以綬見樊于籠亦以綬然則士將¶奚處宋玉對曰此
雞有綬藉使深藏矯乎其飛㝠㝠大王何<md:KR4h0102_SBCK_053-5b>¶見焉彼虞人
且烏乎取哉故其無逃於樊籠之間非綬實為¶之吐則
<pb:KR4h0102_WYG_053-8b>
使之也嗟乎士無以材自炫哉¶
空同子曰陸贄之召為翰林學士在建中之初盧杞之
相在¶二年至四年以李懐光論奏而貶杞新安司馬杞
之為人懷¶光猶知惡之贄與之同朝三年矣未嘗顯斥
之第因奏議㣲¶示論刺而已及其既貶乃聲言其奸邪
致亂贄之擢中書侍¶郎同平章事在正元八年裴延齡
之判度支在七月贄於時¶極言用延齡之非徳宗不聴
十年十一月猶上書厯數其罪¶惡而贄竟除太子賓客
<pb:KR4h0102_WYG_053-9a>
使贄惡杞論杞如惡延齡論延齡則¶杞之貶當不在四
年其惡亦當不至已稔又何自致朱泚之¶亂而有奉天
之幸哉方杞在位也贄則不顯斥其奸邪及杞¶去位也
贄乃追咎其致亂而贄之於延齡也則始終言之不<md:KR4h0102_SBCK_053-6a>¶少
置謂位不同也則學士號内相猶之為相也謂時不同
邪¶則杞為相日贄諫非不行言非不聴也此何為哉然
觀贄語¶所親曰吾上不負天子下不負所學他何所恤
可謂不以得¶失為患者也而於此不能使人無間然余
<pb:KR4h0102_WYG_053-9b>
是以累歎而深惜¶焉¶
辟閭氏蒲盧氏過義渠氏義渠氏舉觴觴焉辟閭氏心
若不¶快中酒屢興歎義渠氏曰吾聞惟酒合歡今子中
飲而歎無¶乃有隠憂乎辟閭氏曰吾聞危莫危於上下
交征利時之人¶無有賢愚貴賤老弱惟利之是好以故
私憂之耳蒲盧氏曰¶若好利則有之矣若謂老弱貴賤
賢愚無不好則豈其然乎¶辟閭氏曰子以我為不信吾
與子行試之乃懷金錢數十與¶蒲盧氏義渠氏俱出北
<pb:KR4h0102_WYG_053-10a>
闗外遺其二道上而伏隠處窺焉少<md:KR4h0102_SBCK_053-6b>¶頃一樵夫負薪過
見金錢俯拾以去辟閭氏走從隠處出復¶遺二金錢而
伏有頃一童子驅羊過見金錢俯拾以去辟閭¶氏出遺
金錢如初尋一媪行過不拾而去辟閭氏怪之追問¶媪
曰何之媪曰家貧將入城從人乞貸耳曰媪且欲乞貸
于¶人道上有遺金錢何不拾也媪曰耄矣恨不之見耳
見之安¶得不拾而已乎遽問安在辟閭氏指以告之媪
方俯拾一人¶騎而與從奴數人來見曰此我所遺也媪
<pb:KR4h0102_WYG_053-10b>
何得取命其從奴¶取之去辟閭氏曰媪非老者乎童子
非弱者乎樵夫非愚且¶賤者乎騎者非賢且貴者乎而
見金錢無弗取吾之言其弗¶信矣乎蒲盧氏曰然則奈
何曰惟義可以治之義明則亷恥¶興亷恥興則取予不
茍矣雖然義其具也非其要也曰何謂¶要曰上之人以
身率之儉徳是恭屏去淫侈取之以道無富<md:KR4h0102_SBCK_053-7a>¶之貪則其
要也故曰茍子之不欲雖賞之不竊在上者徒訓¶以義
而不教之以身其曷由知所法也不奪不厭矣
<pb:KR4h0102_WYG_053-11a>
空同子過北邙山見叢塚焉喟然而嘆曰人乎人乎其
王侯¶將相乎其巨家富子乎其百工技藝乎其俠客釋
氏乎其駔¶儈乎其甿𨽻乎其操瓢者乎其人奴之類乎
其鹵簿鼓吹前¶挽後擁而歸之斯乎其束縛而遺之斯
乎其殣而埋之斯乎¶其始將錮三泉而天文地理之畢
具乎將便房繳道門闕罘¶罳之極其壯麗乎將秘器臣
妾之備置乎將穿不及泉而丘¶壟之無處乎將不封而
不樹乎其中將珠襦玉匣黄腸題凑¶乎将桐木為棺葛
<pb:KR4h0102_WYG_053-11b>
藟為緘乎將厚衣以薪乎將倮而反其真¶乎嗚呼噫嘻
蓋皆不可知矣况乎其主名邑里可得而稽乎¶但見華
表摧折穹碑剥落土花&KR0008;斒牛羊礪角可悲也夫牧<md:KR4h0102_SBCK_053-7b>¶豎
縱横汎掃不至漆燈已滅隂燐昭晳可悲也夫蒿萊没
垣¶麒麟欹側翁仲無言白日自没可悲也夫衰草離離
露冷風¶凄罔象出没狐狸嘯啼可悲也夫言未卒傍有
樵者曰唉又¶何足悲哉人齡踰百如電之流如駒之馳
方其生存或窮或¶達或盛或衰而貴者賤者尊者卑者
<pb:KR4h0102_WYG_053-12a>
富者貧者智者愚者雖¶歡欣得失用舍夭壽參差不齊
及大期之奄及倐長逝而莫¶追計如桑孔辯如秦儀雄
如項籍巧如工倕腰懸章綬手執¶璧圭布視錦繡塊視
珠璣雖欲不同為螻蟻之歸得乎唉歲¶月荏苒寒暑推
移則其骨毛齒爪亦將澌盡而塵飛頽然獨¶存者第敗
塚之纍纍而已而四五世後不復能守則丘壟塋¶域又
將爾耕而我犁蒼然如故者特空山之巍巍而已而此¶
理勢之必然從振古其如兹夫子何乃不能忘情為之
<pb:KR4h0102_WYG_053-12b>
佇立<md:KR4h0102_SBCK_053-8a>¶而歔欷也雖然萬物之間衆人之中維賢維哲立
徳立功坤¶翕乾張蟠地極穹有生有死雖衆攸同其英
魂靈氣則不随¶草木而腐壞其令聞廣譽則長並天地
以無窮茍能如是則¶善矣尚何彼之悲為唉宇宙有不
朽而不務之方蠅營狙詐¶舞智用機競浮榮於旦暮較
强弱於錙銖俯有拾仰有取爭¶勢利計崇庳將其肉未
寒而名已泯何舉世之没没蚩蚩也¶空同子曰善哉去
其健羨脱其放羈放乎山林絃琴誦詩進¶徳脩業惟恐
<pb:KR4h0102_WYG_053-13a>
後時¶
海賈謂漁者曰我之賈于江海也大舟如山後不見前
檣高¶入雲航廣彌天竒貨異寳填委其間真臘流求川
蜀荆蠻乘¶風駕浪朝往夕還獲利至速以愽用力至逸
以安爾何不操¶我之舟以利天下以濟不通乃駕舴艋
而浮㳺溪澗之中低<md:KR4h0102_SBCK_053-8b>¶桅短蓬坎窪其容輕如浮梗迅若
飛鴻倐依淺瀨忽縁長谼¶槳蕩乎浦溆之裔纜繫乎蒲
葦之叢舉罾得蝦投竿取鰅以¶給衣食以活妻孥抑何
<pb:KR4h0102_WYG_053-13b>
陋歟抑何愚歟漁者曰貨寳者盜賊¶之餌也江海者風
波之區也分薄而利厚未有不困者也力¶小而圖大未
有不危者也與其冒風波之險孰若即安於浦¶溆之有
餘與其懷盜賊之憂孰若取足於魚蝦之無虞大舟¶之
利吾豈不知顧力有所不足而分有所拘耳使吾舍漁
又¶何覬覦乎乃歌曰我舟一葉兮可安居兮我魚數寸
兮可充¶虚兮候之豐兮憂之大兮我何以涉江海為爾毋
我愚兮我¶寧爾隨空同子聞之曰漁者其賢乎夫能量
<pb:KR4h0102_WYG_053-14a>
力者必守已能¶知分者必安命安命則不貪守已則不
競不貪近乎仁不競¶近乎義義且仁漁者果賢乎使人
皆爾也又何至冒利而黷<md:KR4h0102_SBCK_053-9a>¶貨希寵而徇勢輕性命而
履危機昩亷恥而即汚穢皇皇而¶不知老役役以至于
斃也哉¶
空同子行於河濱見漁者視其網則繒也觀其所得之
魚宛¶轉噞喁鱗鬛莫辨則其大者才如指而已顧謂門
弟子曰先¶王發政網罟之目必四寸而漁之鬻于市者
<pb:KR4h0102_WYG_053-14b>
必滿尺何其仁¶也當是之時魚鼈之類咸遂其生又何
幸也今繒以為網而¶魚之如指大者登鼎爼焉甚哉乎
魚之不幸也甚哉乎漁者¶之不仁也漁者曰嘻是何足
怪古者取民率什一後世則太¶半矣古者役民歲三日
後世則終歲矣古者山澤無禁闗譏¶不征後世則以山
澤闗市之征為經費矣然則不幸豈直魚¶哉不仁豈直
漁者哉空同子乃歌曰冽彼下泉浸彼苞稂慨¶我寤歎
念彼周京歌已而歸歸而顰蹙者累日<md:KR4h0102_SBCK_053-9b>¶
<pb:KR4h0102_WYG_053-15a>
於陵生問曰黄帝堯舜垂衣裳而天下治信乎曰信曰
自黄¶帝堯舜以來居其位未有不服其服者而天下之
隆平何以¶弗若唐虞曰大哉問矣衣裳之制始於黄帝
而備於堯舜其¶繪於上衣有日月星辰山龍華蟲焉其
繡於下裳有宗彛藻¶火粉米黼黻焉所以象徳也夫豈
為身之章以起人之美觀¶乎是故明目達聰無逺不燭
日月星辰之照臨也恭已無為¶萬國咸寧山之鎮也聖
神文武之難名睿哲温恭之不測龍¶之變也命九官以
<pb:KR4h0102_WYG_053-15b>
熈庶績而禮樂刑政粲然華蟲之文也宗¶廟享之子孫
保之虎蜼之孝也惟精惟一藻之潔也光被四¶表格於
上下火之明也十二牧之疇咨六府三事之允治烝¶民
之粒食米之養也誅四凶而不疑舉十六相而不惑黼
之¶斷也定天下五服十二州立牧而建長輯瑞而班玉
黻之辨<md:KR4h0102_SBCK_053-10a>¶也然則聖王之為衣裳也所以象徳也非聖徳
之有似乎十¶二章由十二章而聖徳為之昭焉故也服
其服而有其徳此¶乃天下之所以隆平也服之在身徳
<pb:KR4h0102_WYG_053-16a>
之不足而垂拱焉殆與¶被偶人以文繡而坐之巖廊之
上無異矣欲天下隆平豈可¶得乎居堯舜之位服堯舜
之服備堯舜之徳而治不唐虞之¶若吾未之信也於陵
子曰服以象徳徳欲稱服夫子之言至¶矣非獨天子為
然公侯卿大夫皆當然也不然幾何其不為¶彼已之子
也哉¶
空同子曰三代之後取天下不必皆由仁義其才智髙
出於¶天下則取之矣至於維持天下係乎風俗維持風
<pb:KR4h0102_WYG_053-16b>
俗係乎政¶敎則無古今一也故政敎之得失風俗之美
惡乃天下安危¶存亡之所係而國勢之强弱弗與焉何
以知其然耶西漢十<md:KR4h0102_SBCK_053-10b>¶有二君而其六君者賢君也成哀
雖失徳然禍不及民其國¶勢可謂强固難動而王莽以
斗筲穿窬之材不下陛而取之¶所以然者由高帝自謂
得之馬上安事詩書其政敎不脩其¶風俗不美也東漢
自安順以下日入於衰亂而桓靈之虐與¶三季之主無
大相逺宜其勢之易動而董卓吕布袁紹袁術¶皆有絶
<pb:KR4h0102_WYG_053-17a>
人之姿曹操功蓋當世而才百倍於莽此數人者莫¶不
竭其智力而終莫能得焉所以然者由世祖敦尚學術
興¶厲名節以表正之明帝開設學校尊禮師傅以作新
之政敎¶脩於上風俗美於下也然則政敎風俗之於天
下豈細故哉¶時君世主之務宜莫此之急矣或者乃以
為取天下既無難¶則保天下宜亦易易然而於凡大閑
漠乎其不留意也可乎¶哉可乎哉<md:KR4h0102_SBCK_053-11a>¶空同子過鍾離氏鍾離氏方以油和松脂為膏塗竹枝
<pb:KR4h0102_WYG_053-17b>
凡盤¶盂几席簾幙窻户間無不樹之空同子曰何為曰
吾以除蠅¶也油香而松脂粘蠅逐香羣集焉無得脱者
曰蠅螫子手足¶乎曰否曰蠅嘬子血肉乎曰否曰然則
子何疾之甚而務除¶之至於此極也曰彼雖不善螫人
嘬人而善眩人衣之白也¶涅之而黒生焉冠之黒也㸃
之而白形焉吾疾其黑白而白¶黑也以故誓不盡除之
不止也曰子知蠅蠅之善眩而不知¶人蠅之善眩尤甚
曰何謂人蠅曰屬耳于垣隂伺言語非¶人蠅而何巧言
<pb:KR4h0102_WYG_053-18a>
如簧離間骨肉非人蠅而何以佞為賢以詐¶為忠非人
蠅而何以正直為回邪以剛方為專恣非人蠅而¶何子
奈何不務除之也曰蠅吾知所以除之矣人蠅遇焉將¶
何以除之哉曰公以存心徳以為聴好惡之不作情偽
之灼<md:KR4h0102_SBCK_053-11b>¶知是非之莫惑凡人貎而蠅行者不信之而怒之
不恕之而¶誅之則彼雖欲白吾黒而白無得而加焉矣
雖欲黑吾白而¶黒無得而措焉矣巧言之詩曰君子如
怒亂庻遄沮君子如¶祉亂庻遄已巷伯之詩曰取彼譖
<pb:KR4h0102_WYG_053-18b>
人投畀豺虎&KR0600;虎不食投¶畀有北有北不受投畀有昊¶
空同子掩書而起曵杖而歌曰黜吾知任吾真佚吾形
抱吾¶神兩耳之存六用之泯人乎天乎天乎人乎吃者
闕翁聞之¶蹷然謂空同子曰夫子殆非故夫子矣何今
之歌者異乎昔¶之歌者也空同子曰今者造物補我一
竅吾遂與舍聰氏為¶友乘無形之龍以適無象之野而
遊乎無聞之鄉處乎無聲¶之境登乎無情之庭吹萬變
作而吾窅兮無知疾雷破山而¶吾寂焉無覺况乎毁譽
<pb:KR4h0102_WYG_053-19a>
吁俞笑歌呻吟足感吾之心乎夫我<md:KR4h0102_SBCK_053-12a>¶一竅之完也而我
適吾適也若此庸詎知吾之七竅而造物¶不皆吾補乎
我其為空同乎子將求我於空同之上乎吃者¶闕翁曰
予遊心於墨墨也乆矣願執鞭而從夫子之後也¶
尉遲楚好為文謁空同子曰敢問文有體乎曰何體之
有易¶有似詩者詩有似書者書有似禮者何體之有有
法乎曰初¶何法典謨訓誥國風雅頌初何法難乎易乎
曰吾將言其難¶也則古詩三百篇多出於小夫婦人吾
<pb:KR4h0102_WYG_053-19b>
將言其易也則成一¶家言者一代不數人宜繁宜簡曰不
在繁不在簡狀情冩物¶在辭達辭達則二三言而非不足辭
未達則千百言而非有¶餘宜何如曰如江河何也曰有
本也如鍵之於管如樞之於¶戸如將之於三軍如腰領
之於衣裳何也曰有統攝也如置¶陳如構居第如建國
都何也曰謹布置也如草木焉根而榦<md:KR4h0102_SBCK_053-12b>¶榦而枝枝而葉
而葩何也曰條理精暢而皆有附麗也如手¶足之十二
脈焉各有起有出有循有注有㑹何也曰支分派¶别而
<pb:KR4h0102_WYG_053-20a>
榮衛流通也如天地焉包涵六合而不見端倪何也曰¶
氣象沉鬰也如漲海焉波濤湧而魚龍張何也曰浩汗
詭怪¶也如日月焉朝夕見而令人喜何也曰光景常新
也如烟霧¶舒而雲霞布何也曰動蕩而變化也如風霆
流而雨雹集何¶也曰神聚而㝠㑹也如重林如&KR0201;谷何
也曰深逺也如秋空¶如寒氷何也曰潔浄也如太羮如𤣥
酒何也曰雋永也如瀨¶之旋如馬之奔何也曰回復馳
騁也如羊腸如鳥道何也曰¶縈迂曲折也如孫吳之兵
<pb:KR4h0102_WYG_053-20b>
何也曰竒正相生也如常山之蛇¶何也曰首尾相應也
如父師之臨子弟如孝子仁人之處親¶側如元夫碩士
端冕而立乎宗廟朝廷何也曰端嚴也温雅<md:KR4h0102_SBCK_053-13a>¶也正大也
如楚莊王之怒如杞良妻之泣如昆陽城之戰如¶公孫
大娘之舞劒何也曰激切也雄壯也頓挫也如菽粟如¶
布帛如精金如美玉如出水芙蓉何也曰有補於世也
不假¶磨礲雕琢也將烏乎以及此也曰易詩書三禮春
秋所載丘¶明高赤所傳孟荀莊老之徒所著朝焉夕焉
<pb:KR4h0102_WYG_053-21a>
諷焉味焉習焉¶斯得之矣雖然非力之可為也聖賢道
徳之光積于中而發¶乎外故其言不文而文譬猶天地
之化雨露之潤物之魂魄¶以生華蔓毛羽極人力所不
能為孰非自然哉故學於聖人¶之道則聖人之言莫之
致而致之矣學於聖人之言非惟不¶得其道并其所謂
言亦且不能至矣尉遲楚出以告公乗丘¶曰楚之於文
也其猶在山徑之間歟㣲空同子𨗳吾出也吾¶不知大
道之恢恢於是盡心焉將於文僩焉無難能者矣<md:KR4h0102_SBCK_053-13b>¶
<pb:KR4h0102_WYG_053-21b>
東郭氏之猫羣聚于庭首以相枕足以相拊尾以相戱
舌以¶相咶甚相狎也投之腐䑕皆鋌而起得者馳而去
不得者或¶逐其後或據其前或號其右或攫其左相與
鬬且噬矣空同¶子曰利之善移心術也如此夫物引於
前欲炎於中恐已不¶得而人得之也雖腐䑕之微甚狎
之猫鬬而噬弗顧矣而况¶有大於䑕者乎今之人平居
相與握手附耳以致歡忻洽愛¶自謂骨肉良不過是及
乎勢位一接幸於得而忘其所以為¶義醜詆而深排隂
<pb:KR4h0102_WYG_053-22a>
擠而陽奪不得之不已心術之移於利也¶如是則與東
郭氏之猫何異哉¶
空同子曰賢者謀道而不謀食故賢者難進而易退也
其君¶知之至然後起禮之恭然後留信之篤然後用故
君得之而¶君以正國得之而國以安天下得之而天下
以平或遇之不<md:KR4h0102_SBCK_053-14a>¶以其道則納履去不終日矣蓋君子出
非茍進也道合則出¶也處非茍退也道不合則處也吾
知謀道而已吾庸知富與¶貴哉至貴不待爵至富不待
<pb:KR4h0102_WYG_053-22b>
禄待禄而富待爵而貴外也非¶内也道徳以為貴仁義
以為富斯内也非外也古之賢者明¶乎内外之分是以
難進而易退也世之所謂賢者知之不至¶幡然而起禮
之不恭恬然而留信之不篤樂然而用而遇之¶不以其
道不去也夫豈非以外者為足重歟吾見其患得患¶失
之不暇而暇圖謀國家利安百姓哉倐焉而辭職忽焉
而¶拜官暮而處朝而出屢進而屢退其於道何如也¶
空同子曰君子不以卑賤而恥教人亦不以尊貴而恥
<pb:KR4h0102_WYG_053-23a>
教於¶人故君子能成已而成人也人由敎而成徳猶器
以範模而¶成器也吾之徳誠足以成乎人也則吾之位
雖卑且賤固敎<md:KR4h0102_SBCK_053-14b>¶人者也吾之徳誠待乎人而後成也則
吾之位雖尊且貴固¶敎於人者也是故敎人者存心於
成人也夫庸計其位之尊¶貴於吾乎敎於人者存心於
成已也夫庸計其位卑賤於吾¶乎唐堯也虞舜也夏禹
也商湯也文王也武王也齊桓也魏¶文也可謂尊貴矣
而敎於君疇務成昭西王固成子伯時子¶思虢叔管仲
<pb:KR4h0102_WYG_053-23b>
卜商曾無難色君疇也務成昭也西王固也成¶子伯也
時子思也虢叔也管仲也卜商也可謂卑賤矣而敎¶唐
堯虞舜夏禹商湯周文武齊桓魏文曾無赧容豈非存
心¶於成已成人也哉之八君者不恥敎於人故不賢者
以賢而¶賢者以聖之八士者不恥敎人故能聖其賢而
賢其不賢是¶故敎人者其重已守道必若古之為敎者
然後能成人敎於¶人者其心下禮恭必若古之受敎者
然後能成已今也在下<md:KR4h0102_SBCK_053-15a>¶位而為敎則慊然不安而人且
<pb:KR4h0102_WYG_053-24a>
以為倨在上位而受教則閹¶然不屑而人且以為辱不
中者終於不中不材者終於不才¶不賢者不至於賢賢
者不至於聖不知卑賤者恥敎人之過¶邪不知尊貴者
恥敎於人之過也¶
空同子曰土苴易得之物也在天地之間庸詎知其限
乎然¶使一人聚之而十人取之烏有不盡者哉以無限
之物聚之¶者寡而取之者衆然且盡焉况乎粟米布帛
出於人力而有¶限乎今所在耕者織者恒不滿數百家
<pb:KR4h0102_WYG_053-24b>
而食者衣者恒數萬¶家物力安得而不屈乎人之力多
者莫如烏獲數百人之中¶力如烏獲者不能二三人若
使二三有力人而代數百人者¶服奔走轉移之勞未有
不憊者也多田之家譬則多力之人¶也大抵一邑之間
一鄉之内數百户之中田多者初不過三<md:KR4h0102_SBCK_053-15b>¶四戸今也服
役于官惟多田之家而已其餘或賈于市或商¶于途或
執百工技藝雖積蓄有餘以其無田也役未嘗及焉¶則
與使二三有力人服數百人奔走轉移之勞無異矣欲
<pb:KR4h0102_WYG_053-25a>
巨¶室無困其可得乎何如則物力不屈曰貴農何如則
巨室不¶困曰均役不然南畝之民且相率逐末田多之
家且胥為窶¶人國將奈之何哉¶
空同子曰休徴咎徴天之所以禍福國家者也五福六
極天¶之所以禍福人民者也而莫不有以致之國家之
政人民之¶行非有以致福也而福至蓋有隠徳也國家
之政人民之行¶非有以致禍也而禍至蓋有隠惡也人
不念福本於隠徳而¶見其得福也則以為無妄之福焉
<pb:KR4h0102_WYG_053-25b>
人不念禍基於隠惡而見¶其得禍也則以為無妄之禍
焉是徒知有形之惡而不知無<md:KR4h0102_SBCK_053-16a>¶形之惡也徒知有名之
善而不知無名之善也無名之善隠¶徳是也無形之惡
隠惡是也皆萌乎念慮而常存乎心者也¶而政之臧否
行之誠偽莫不由之一心之㣲貫徹三極自萬¶乘至於
匹夫無貴賤一也善惡之萌迹雖未著念則甚烈已¶知
之人莫知也人莫之知天未嘗不知也天知之是以天
得¶而禍福之也故天之福隠徳禍隠惡猶聖人之誅心
<pb:KR4h0102_WYG_053-26a>
也善觀¶人者惟觀其所得所得福也則其以善存心必
矣所得禍也¶則其以惡存心必矣善格天者惟慎其所
存心存乎善則福¶應之必矣心存乎惡則禍應之必矣
天非穹然蒼然之謂也¶理而已矣理無不在故天無不
體逆乎理逆乎天也順乎理¶順乎天也逆順者善惡之
機也善惡者禍福之門也而禍福¶未有無妄者也故隠
徳之報不自其身則自其祖父隠惡之<md:KR4h0102_SBCK_053-16b>¶報不在其身則
在其子孫而况萬乘為天之子居天之位用¶天之道執
<pb:KR4h0102_WYG_053-26b>
天之行其感應又當何如故漢高祖心乎寛仁唐¶太宗
心乎仁義而吕后武后不能移其祚秦始皇心乎殘暴¶
漢武帝心乎兵刑而扶蘇據罹其殃所謂出乎爾者反
乎爾¶者豈獨雨𤾉煥寒風見於歲月日時之間而已善
惡之機不¶可以弗之慎也是以唐虞三代之聖人莫不
兢兢業業孜孜¶慄慄翼翼亹亹不能一息寧也皆所以
順乎天也是故君子¶不必求福也不必禳禍也夫亦順
天而巳矣詩曰昊天曰明¶及爾出王昊天曰旦及爾遊
<pb:KR4h0102_WYG_053-27a>
衍而順天則在慎獨也行乎人¶之所不見猶人之所見
發乎已之所獨知猶人之所知敬義¶以自持誠一而毋
貳身之所履無弗順心之所存無非善斯¶君子之所以
免禍也斯君子之所以受福也<md:KR4h0102_SBCK_053-17a>¶空同子曰古之所謂貴者不待爵命而貴也道徳有諸
已而¶已矣古之所謂富者不待貨財而富也道徳有諸
已而已矣¶貴不待爵命故雖處畎畝為齊民而貴莫加
焉富不待貨財¶故雖衣不完食不足而富莫加焉處畎
<pb:KR4h0102_WYG_053-27b>
畝為齊民而貴無以¶加此之謂天貴衣不完食不足而
富無以加此之謂天富天¶貴天富富貴之在内者也其
得之自我其失之自我人不得¶而與之亦不得而奪之
故貴富以天者通不榮而窮不醜有¶不驕而無不戚今
之所謂貴者非道徳之謂也爵命而已矣¶今之所謂富
者非道徳之謂也貨財而巳矣爵命以為貴故¶朝居位
而暮去位則暮得而賤之矣貨財以為富故朝有餘¶而
暮不足則暮得而貧之矣暮去位而暮以為賤此之謂
<pb:KR4h0102_WYG_053-28a>
人¶貴暮不足而暮以為貧此之謂人富人貴人富富貴
之在外<md:KR4h0102_SBCK_053-17b>¶者也其得之非我其失之非我人可得而與之
亦可得而奪¶之故富貴以人者通則榮而窮則醜有則
驕而無則戚君子¶也者天之貴富人之貴富兼焉者有
之矣小人也者天之貴¶富人之富貴兼焉者未之有也
是故君子有人貴而無天貴¶無寧有天貴而無人貴有
人富而無天富無寧有天富而無¶人富有天之富貴無
害為聖賢孔顔之徒是已有人之富貴¶無救於狂愚桀
<pb:KR4h0102_WYG_053-28b>
紂之徒是已於戯吾身有至貴富者存而世¶之人乃舍
而求之外悲夫¶
空同子曰有求於人而不加親無求於人而不加疎此
其人¶君子也有求於人而惟恐不親無求於人而惟恐
不疎此其¶人小人也其人誠君子也其友也必不加親
於人得時之際¶而加疎於人失時之後亦不加疎於巳
得志之日而加親於<md:KR4h0102_SBCK_053-18a>¶已失志之時其人誠小人也其友
也必加親於人得時之際¶而加疎於人失時之後亦必
<pb:KR4h0102_WYG_053-29a>
加疎於已得志之日而加親於¶已失志之時是故君子
之友謂之真小人之友謂之偽偽友¶者常多有也真友
者常鮮有也鮮真友是以友而有始終者¶十不能一二
也多偽友是以友而無始終者十常有八九也¶蓋君子
友以道義而道義無隆無替者也與道義俱無隆替¶則
君子之心也小人友以勢利而勢利有隆有替者也與
勢¶利俱其隆替則小人之心也此小人之存心所以無
恒而君¶子存心所以有恒也以有恒之心而與人友雖
<pb:KR4h0102_WYG_053-29b>
禍福死生而¶不能親疎之也况小者乎以無恒之心而
與人友雖簞食豆¶羮而能親疎之也况大者乎是故君
子不茍友人亦不茍友¶於人友人必察其所以友也友
於人必慎其所以友也慎友<md:KR4h0102_SBCK_053-18b>¶在始察友在㣲察友不於
㣲則不能得其心之所存也慎友¶不於始則不能得其
身之所宗也夫自古及今終而相忮相¶軋相毁相競相
傾相仇相殘者皆始而相求相推相下相比¶相濟相依
相許者相求相推相下相比相濟相依相許於其¶始而
<pb:KR4h0102_WYG_053-30a>
相忮相軋相毁相競相傾相仇相殘於其終偽友者則¶
為之也真友者固不為之也故君子察之慎之友焉而
出於¶真者則内友焉而鄰於偽者則絶絶偽友所以率
天下薄勢¶利也内真友所以率天下敦道義也敦道義
薄勢利民徳其¶有不厚乎友道其有不終乎¶
士蒍以晉獻公患桓莊之族偪謀去羣公子乃與羣公
子謀¶使譖富子其一公子謂羣公子曰不可詐慝鬼蜮
何可信也¶宗族骨肉何可疏也信鬼蜮不智疏骨肉不
<pb:KR4h0102_WYG_053-30b>
仁仁智不足禍<md:KR4h0102_SBCK_053-19a>¶患將至枤杜之風角弓之雅乃所知也
不假瀆告敢以細事¶聞于左右曲沃之奥有神叢叢大
木也蔦與女蘿附焉神患¶蔦蘿之滋蔓也欲去之乃謂
蔦蘿古人有言曰大木之下無¶美草傷於隂之多也今
木之幹且數圍而爾之蔓不滿寸則¶其枝葉實爾蔽也
蔦與女蘿亦自見其蔓不如木之碩也疾¶之見夢于里
人曰祥非神之為惟木之怪里人遂伐木木之¶既伐蔦
蘿莫附是以亦瘁富子者大木也吾儕者蔦蘿也豈¶可
<pb:KR4h0102_WYG_053-31a>
云哉富子茍去我亦何所利焉羣公子不聴遂譖富子
而¶去之士蒍又與之謀使殺游氏之二子其一公子又
曰不可¶人之為寢其中列楹其四阿復列楹以相夾輔
也撼其一楹¶棟必橈去其一楹寢必隳如是寢之所恃
固在楹之衆矣我¶之有族猶人之有寢也而吾與游氏
楹之謂也昔者之譖富<md:KR4h0102_SBCK_053-19b>¶子一楹去矣去其一也且懼壓
焉况可再乎而又欲殺二子¶將吾族之不支豈惟二子
而不改圖可乎羣公子不聴遂殺¶二子既士蒍使盡殺
<pb:KR4h0102_WYG_053-31b>
游氏之族其一公子又曰不可耳目手¶足之於身一體
也目視耳聴患生故能知手捍足防難至故¶能備此身
之所由全也若四者亡焉語所謂絶物也何能為¶哉身
之全者鮮矣今譬之一體游氏之族在吾族吾族之手¶
足耳目也富子之去而吾手亡矣二子之殺而吾足亡
矣今¶又欲合其族而盡殺之是并吾耳目亡矣㳺族亡
吾族必從¶之盍釋之以圗存乎不然悔無及矣羣公子
不聴遂盡殺游¶氏之族士蒍乃城聚而處羣公子獻公
<pb:KR4h0102_WYG_053-32a>
果圍聚盡殺羣公子¶君子曰强宗翰也同姓城也其可
自壞之乎故曰大宗維翰¶又曰宗子維城又曰無俾城壊
無獨斯畏羣公子縱不是思<md:KR4h0102_SBCK_053-20a>¶一人託物而致意三焉言
切而利害昭矣亦易悟也哉而終¶不聴以及於難羣公
子所謂取譬不逺昊天不忒回遹其徳¶俾民大棘者矣
此計所以為事之本聴所以為存亡之機而¶貴乎哲也
詩曰其維哲人告之話言順徳之行¶
齊王問陳軫曰大臣竊權重以作威福何自知之軫曰
<pb:KR4h0102_WYG_053-32b>
此非¶㣲臣之所知也雖然臣乃者過淄水淄水上有兩
叢祠水東¶之祠人持酒脯饗之者終日不絶水西之祠
終日未嘗見一¶人饗之以酒脯者問其故其一神能為
禍福其一神不能為¶福亦不能為禍今夫大臣者神叢
也大臣之門神祠也持酒¶脯者趨勢利者也王欲知權
重之所在亦惟觀酒脯之所在¶而已矣王曰善明日朝
羣臣問曰淄水上有兩祠有諸對曰¶有之其一儌福者
如市其一無一人儌福者有諸對曰有之<md:KR4h0102_SBCK_053-20b>¶此何以故對
<pb:KR4h0102_WYG_053-33a>
曰由其能降災降祥與不能降災降祥故也今¶公門可
羅雀而諸大夫門車轂常擊其無乃似之乎羣臣咸¶畏
而莫敢對君子曰陳軫之取譬也善矣而齊王之詰羣
臣¶也則過矣夫亦自强而已耳湯武之朝不聞主柄下
移伊周¶之佐不聞執國之命已不自强而惟患政不自
已出授人以¶太阿而欲其無割得乎¶
空同子曰天下之物本方圓烏用規矩哉皆平直烏用
凖繩¶哉木也有直有不直不有繩焉其不直者則何以
<pb:KR4h0102_WYG_053-33b>
直乎欲直¶其不直是以繩生焉地也有平有不平不有
凖焉其不平者¶則何以平乎欲平其不平是以凖生焉
輿不自方以矩而成¶方蓋不自圓以規而成圓故繩之
設因木之不直也凖之設¶因地之不平也規矩之設因
輿蓋之不方圓也規矩凖繩設<md:KR4h0102_SBCK_053-21a>¶則天下無物弗方圓平
直矣是故聖人之治天下盖莫不因¶而為之制也因民之
不皆信也於是乎為之權衡度量因民¶之不皆善也於
是乎為之禮樂政教因民之不皆從也於是乎¶為之賞罸
<pb:KR4h0102_WYG_053-34a>
因民之不皆治也於是乎為之兵刑使天下無人¶而不
信有權衡度量哉無人而不善有禮樂政敎哉無人而¶
不從有賞罸哉無人而不治有兵刑哉之數者設焉而
後天¶下無不信不善不從不治之民然則權衡度量之
立禮樂政¶敎之脩賞罸之用兵刑之施可一日少乎雖
然不出於結繩¶之前結繩之後斯出焉吾固知聖人甚
不得已也雖不得已¶亦豈外人心而有為哉是故賞因
其好善之心而勸之云耳¶罸因其惡惡之心而懲之云
<pb:KR4h0102_WYG_053-34b>
耳禮樂政刑之類罔不皆然亦¶猶馬之性行也而乘之
乘之而羈靮作焉牛之性耕也而服<md:KR4h0102_SBCK_053-21b>¶之服之而楅衡作
焉而曲學者乃謂聖人之治天下削物之¶性侵物之徳
是烏足與論聖人¶
或曰言之立也於世何與焉而論其不朽乃與立徳立
功者¶等不既過焉乎哉空同子曰孔孟以空言配禹吾
先祖嘗論¶之矣不敢勦取以瀆告姑言史氏之設其為
言也何敢望孔¶孟之萬一然要其極也使徳備於身功
<pb:KR4h0102_WYG_053-35a>
加于時者而不有史¶氏焉迹其終始發其精㣲見于論
著書于簡册傳之當世垂¶之後來亦焉能不朽而永存
哉是故唐虞三代逺矣其聖君¶贒相之盛徳大業仁人
君子之㣲言茂行與夫治天下之大¶經大法昭乎如日
月之麗天更千萬世而彌顯者則亦賴詩¶書史記之存
也不然流風遺韵之猶存宏規逺矩之無徴雖¶欲憲章
祖述之夫安得而憲章祖述之此孔子欲言夏殷之<md:KR4h0102_SBCK_053-22a>¶禮
而有文獻不足之歎也而况春秋戰國秦漢以來其功
<pb:KR4h0102_WYG_053-35b>
徳¶不及唐虞三代逺甚其遺愛何足以起人之思慕而
遂不至¶於無聞者詎非以史哉由其史之存也故宇宙
之分合國家¶之理亂政事之得失習俗之美惡道術之
邪正人材之贒否¶學士大夫得以討論而時君世佐得
以鑒戒焉然則文史之¶職其為重而非輕也明矣其為
要而非冗也審矣漢武帝乃¶以戯弄倡優畜之謂之不
知務可也矧道明徳立之士不獲¶見之行事而託空言
以立敎者奚可少之哉奚可少之哉
<pb:KR4h0102_WYG_053-36a>
公乘生問於空同子曰何以處憂患也曰聴其所為曰
何謂¶聴其所為曰不動吾心曰心何以能不動曰物我
皆䘮吾嘗¶自安東浮海至于崑山三遇&KR0275;風再遇淺一
遇冦吾自分必¶死已視吾身如無焉&KR0275;也淺也冦也亦
視之如無焉故吾起<md:KR4h0102_SBCK_053-22b>¶居食飲言笑與平時無異焉舟中
之人皆凌兢戰慄如露立¶氷雪間齒上下作聲無復人
色吾曰四面皆水矣無所徃矣¶葬于魚腹血于兵刃命
矣死無時矣不必懼矣懼亦死不懼¶亦死孰若不懼哉
<pb:KR4h0102_WYG_053-36b>
孰若安坐飽食哉衆乃少安比登岸吾問¶同舟之人方
冦賊灘淺&KR0275;風時公等皆懼我不懼公等皆不¶食飲我
食飲今日公等登岸我亦登岸則吾向云云豈不信¶矣
乎相視一笑吾以是信處憂患惟聴其所為而已矣聴
其¶所為則不知憂患之為憂患而自然安焉豈惟憂患
哉處富¶貴亦然是以得失不患也世之人皆有所顧故
皆有所慕有¶所畏畏慕交于中此其臨財則義不明臨
陳則戰不力而不¶思夫窮達得䘮死生禍福莫非命也
<pb:KR4h0102_WYG_053-37a>
又何必臨時皇皇然計¶其美惡而就避哉祇足以亂方
寸焉耳公乘生曰余問處憂<md:KR4h0102_SBCK_053-23a>¶患而得行已之道其殆所
謂可以終身行之者乎請書諸紳¶
申屠生問空同子曰學何務曰治心曰心何以治曰養之曰¶
有道乎曰有曰道何如曰少思寡欲主敬少思則静寡欲
則¶明主敬則一静其本也明其體也一其要也今夫水其
一人¶撓之而其一人不之撓若茍一撓一不撓則針遺芥墮
而可¶指取也必於其不撓者焉茍自不撓者可指取則是以
<pb:KR4h0102_WYG_053-37b>
静為¶本矣今夫鏡其一塵翳之而其一塵不之翳若茍
一翳一不¶翳則妍醜並照而無遁形也必於其不翳者
焉茍自其不翳¶者無遁形則是以明為體矣今夫路其
東多岐而其西無岐¶則牧豎過之而亡其羊也必於其
岐多者焉茍自其岐多者¶亡羊則是以一為要矣一故
靜靜故明靜明一學之務畢矣¶是故少思未遽靜也少
思則欲不動而無思可至焉寡欲未<md:KR4h0102_SBCK_053-23b>¶遽明也寡欲則情
不勝而無欲可至焉主敬未遽一也主敬¶則有主而無
<pb:KR4h0102_WYG_053-38a>
貳可至焉無思則靜矣無欲則明矣無貳則一¶矣而學
之務畢矣故曰其道在少思寡欲主敬此非余言也¶先
民之訓也力行則存乎人¶
　　志殺虎¶
余至高溪之七日有虎夜踰某子甲垣攫其豕豕咿然
作聲¶甲意穿窬也亟舉火燭之不見豕而見虎迹焉黎
明與二弟¶俱躡虎迹覓豕行至黄土隴見兩虎叢簿中
呼曰虎在此虎¶在此鄉黨鄰里幸與我共殺之不者不
<pb:KR4h0102_WYG_053-38b>
惟吾豕被其攫諸公¶家之豕亦恐不免不惟豕不免害
且恐及人於是環高溪一¶聚壯者操刃與梃弱者聲銅
鐡噐往助甲虎見衆前且行且¶咆哮作聲威冀以懼衆
衆不為懼益鼓譟環之虎乃躍而起<md:KR4h0102_SBCK_053-24a>¶甲之長弟遽揮梃
擿虎虎怒爪之其右股被創甲之幼弟奮¶戈刺之自喁
貫脅一虎随斃其一猶咆哮作噬人狀然聲戰¶慄僅若
牛鳴衆知其無能也直前刺之於是兩虎俱斃刳其¶腹
豕固在也虎於毛蟲中最暴戾人聞談虎且猶膽掉畏
<pb:KR4h0102_WYG_053-39a>
之¶而况敢攖之乎使其據深山大谷雖日攫麋鹿雉兔
以自肥¶孰得而斃之哉顧恃其暴戾縱逐逐之欲入墟
市攫人畜而¶弗忌得一豕竟殞其命悲夫世之人自謂
威權足賴而貪欲¶無顧忌者其亦知所鑒也乎方甲行
覔豕惟二弟從率先衆¶人刺虎亦惟二弟詩言外禦其
侮必兄弟豈不信矣哉甲䘮¶其豕既而斃兩虎誠若快
意者然為酒食以勞鄉黨鄰里費¶抑亦夥矣一弟又幾
不脱於虎口持虎皮上送官人莫不謂¶其得厚賞以其
<pb:KR4h0102_WYG_053-39b>
皮之傷也牽於吏議迄弗之賞然則出死力<md:KR4h0102_SBCK_053-24b>¶捐家貲以
除暴虐者上功幕府而欲文法吏無吹毛求疵而¶欲沾
賞典矧可得乎矧可得乎¶
　
　
　
　
　明文衡巻五十三
