# -*- mode: mandoku-view -*-
#+TITLE: 明文衡
#+DATE: 2015-09-23 10:33:14
#+PROPERTY: JUAN 62

¶
<md:KR4h0102_SBCK_062-1a>¶
<pb:KR4h0102_WYG_062-1a>
欽定四庫全書
　明文衡巻六十二¶
　　　　　　　　　　　　明　程敏政　編

　行狀¶
　　故誠意伯劉公行狀　　　　　　黄伯生¶
祖庭槐字尚德追封永嘉郡公祖妣梁氏追封永嘉郡
夫人¶父爚字如晦追封永嘉郡公母富氏追封永嘉郡
夫人公諱¶基字伯温世為括蒼人年十四入郡庠從師
<pb:KR4h0102_WYG_062-1b>
受春秋經人未¶嘗見其執經讀誦而黙識無遺習舉業
為文有竒氣决疑義¶皆出人意表凡天文兵法諸書過
目洞識其要講理性於復¶初鄭先生聞濓洛心法卽得
其㫖歸先生大器之乃謂公父¶曰吾將以天道無報於
善人此子必高公之門矣後應進士¶舉授江西瑞州府
高安縣丞掲文安公曼碩見公謂人曰此¶魏徵之流而
英特過之將來濟時器也公在燕京時間閲書<md:KR4h0102_SBCK_062-1b>¶肆有天
文書一帙因閲之翊日即背誦如流其人乃大驚欲¶以
<pb:KR4h0102_WYG_062-2a>
書授公公曰已在吾胸中矣無事於書也之官以亷節
著¶名發姦摘伏不避強禦為政嚴而有惠愛小民自以
為得慈¶父而豪右數欲陷之時上下咸知其亷平卒莫
能害也新昌¶州有人命獄府委公覆檢案覈得其故殺
狀初檢官得罷職¶罪其家衆倚䝉古根脚欲害公以復
讐江西行省大臣素知¶公遂辟為職官椽史以讜直聞
後與幕官議事不合遂投劾¶去隠居力學至是而道益
明後為浙江儒學副提舉為行省¶考試官頃之建言監
<pb:KR4h0102_WYG_062-2b>
察御史失職事為臺憲所沮遂移文決¶去嘗遊西湖有
異雲起西北光映湖水中時魯道原宇文公¶諒諸同遊
者皆以為慶雲將分韻賦詩公獨縱飲不顧乃大¶言曰
此天子氣也應在金陵十年後有王者起其下我當輔<md:KR4h0102_SBCK_062-2a>¶之時杭城猶全盛諸老大駭以為狂且曰欲累我族滅
乎悉¶去之公獨呼門人沈與原置酒亭上放歌極醉而
罷時無能¶知者惟西蜀趙天澤知公才器以為諸葛孔
明之流嘗作文¶以期之方國珍反海上省憲復舉公為
<pb:KR4h0102_WYG_062-3a>
浙東元帥府都事公¶即與元帥納琳哈喇謀築慶元等
城賊不敢犯及托里特穆¶爾左丞招諭方冦復辟公為
行省都事議收復公建議招捕¶以為方氏首亂掠平民
殺官吏是兄弟者宜捕而斬之餘黨¶脇從詿誤宜從招
安議方氏兄弟聞之懼請重賂公公悉却¶不受執前議
益堅托里特穆爾左丞使其兄子省都鎮撫以¶公所議
請于朝方氏乃悉其賄使人浮海至燕京省院臺俱¶納
之准招安授國珍以官乃駁公所議以為傷朝廷好生
<pb:KR4h0102_WYG_062-3b>
之¶仁且擅作威福罷托里特穆爾左丞輩羈管公于紹
興公發<md:KR4h0102_SBCK_062-2b>¶憤慟哭嘔血數升欲自殺家人葉性等力沮之
門人穆爾薩¶曰今是非混淆豈公自經於溝瀆之時耶
且太夫人在堂將¶何依乎遂抱持公得不死因有痰氣
疾是後方氏遂横莫能¶制山越皆從亂如歸公在紹興
放浪山水以詩文自娛時與¶好事者游雲門諸山皆有
記行省復以都事起公招安山冦¶吳成七等使自募義
兵賊拒命不服者輒擒誅之畧定其地¶復以為行樞宻
<pb:KR4h0102_WYG_062-4a>
院經歴與行院判舒穆嚕伊遜守處州安集本¶郡後授
行省郎中經畧使李谷鳯巡撫江南諸道採守臣功¶績
奏于朝時執政者皆右方氏遂置公軍功不録由儒學
副¶提舉格授公處州路總管府判諸將聞是命下率皆
解體勅¶書至公於中庭設香案拜曰臣不敢負世祖皇
帝今朝廷以¶此見授無所宣力矣乃棄官歸田里時義
從者俱畏方氏殘<md:KR4h0102_SBCK_062-3a>¶虐遂從公居青田山中公乃著郁離
子客或説公曰今天下¶擾擾以公才畧據括蒼併金華
<pb:KR4h0102_WYG_062-4b>
明越可折簡而定方氏將浮¶海避公矣因畫江守之此
勾踐之業也舍此不為欲悠悠安¶之乎公笑曰吾平生
忿方國珍張士誠軰所為今用子計與¶彼何殊耶天命
將有歸子姑待之㑹¶上下金華定括蒼公乃大置酒指
乾象謂所親曰此天命也¶豈人力能之耶客聞之遂亡
去公決計趨金陵衆疑未決母¶夫人富氏曰自古衰亂
之世不輔真主詎能獲萬全計哉衆¶乃定或請以兵從
公曰天下之事在吾與所輔者爾奚以衆¶為乃悉以衆
<pb:KR4h0102_WYG_062-5a>
付其弟陞俾家人葉性朱佑等參掌之且曰善¶守境土
毋為方氏所得也勿憂我適總制官孫炎以¶上命遣使
來聘公遂由間道詣金陵陳時務䇿一十八欵<md:KR4h0102_SBCK_062-3b>¶上從之
㑹陳氏入冦獻計者或謀以城降或以鍾山有王氣¶欲
奔據之或欲決死一戰不勝而走未晚也公獨張目不
言¶上召公入内公奮曰先斬主降議及奔鍾山者乃可
破賊爾¶上曰先生計將安出公曰如臣之計莫若傾府
庫開至誠以¶固士心且天道後舉者勝宜伏兵伺隙擊
<pb:KR4h0102_WYG_062-5b>
之取威制敵以成¶王業者在此時也¶上遂用公䇿乗東
風發伏擊之斬獲凡若干萬¶上以克敵之賞賞公公悉
辭不受中書省設御座將奉小明¶王以正月朔旦行慶
賀禮公大怒罵曰彼牧豎爾奉之何為¶遂不拜適¶上召
公公遂陳天命所在¶上大感悟乃定征伐之計遂攻皖
城自昏達旦不拔公以為<md:KR4h0102_SBCK_062-4a>¶宜逕拔江州¶上遂悉軍西上
陳氏率其屬走湖廣江州平¶上使都督馮勝將兵攻某
城命公授方畧公書紙授之使夜¶半出兵云至某所見
<pb:KR4h0102_WYG_062-6a>
某方青雲起即伏兵頃有黒雲起者是¶賊伏也慎勿妄
動日中後黒雲漸薄回與青雲接者此賊歸¶也即銜枚
躡其後擊之可盡擒也衆初莫肯信至夜半詣所¶指地
果有雲起如公言衆以為神莫敢違竟拔城擒賊而還¶
王漢一以饒信降¶上命公撫之陳氏洪都守將胡均美
使其子約降請禁止若¶干事上初有難色公自後踢所
坐胡牀¶上意悟許之均美遂以城降初公聞母富氏喪
悲慟欲即歸¶上以書慰留之期以成功公不得已遂從
<pb:KR4h0102_WYG_062-6b>
征伐至是辭歸<md:KR4h0102_SBCK_062-4b>¶上遣禮官律伴累使弔祭恩禮甚厚時
苗軍反金華括蒼¶殺守將胡大海耿某孫炎等衢州或
謀翻城應之守將夏毅¶懼無所措㑹公至即迎入城一
夕定之公即發書金處屬縣¶諭以固守所部遂同邵平
章諸軍克復處城擒苗帥賀某李¶某處州平公至家營
塟事時語所親以上必當有天下之¶狀於是鄉里及隣
附郡縣翕然心服方氏雖據温台明三郡¶其士大夫皆
仰公如景星慶雲其小民亦未嘗不懐公之舊¶徳也方
<pb:KR4h0102_WYG_062-7a>
氏素畏公名時遣人致書奉禮公不敢受使人白于¶上
上因令公與通問公因宣國家威徳方氏遂納土入貢¶
上時使人以書訪軍國事公即條答悉合機宜某年月
日公¶赴京道經建德今嚴州也適張氏入冦時曹國公
守建德欲¶奮擊之公乃使勿擊曰不出三日賊當自走
追而擊之此成<md:KR4h0102_SBCK_062-5a>¶擒也比三日黎明公登城望之曰賊走
矣衆見其壁壘旗幟¶皆如故且聞嚴皷聲疑莫敢輕動
公趣使疾進兵至則皆空¶壘擊皷者乃所掠老弱耳遂
<pb:KR4h0102_WYG_062-7b>
窮追賊迸走至東陽悉擒之以¶還公遂至京時陳友諒
據湖廣張士誠據浙西皆未下衆以¶為蘇湖地肥饒欲
先取之公曰張士誠自守虜耳陳友諒居¶上流且名號
不正宜先伐之陳氏既滅取張氏如嚢中物耳¶㑹陳氏
復攻洪都¶上遂伐陳氏因大戰于彭蠡湖勝負未決公
宻言於¶上移軍湖口期以金木相犯日決勝上皆從之
陳氏遂平¶上還京定計取張士誠因定中原拓土西北
公宻謀居多¶上或時至公所屏人語移時乃去雖至親
<pb:KR4h0102_WYG_062-8a>
宻莫知其由以公¶為太史令一日公見日中有黒子奏
曰東南當失一大將時<md:KR4h0102_SBCK_062-5b>¶參軍胡深伐福建果敗没他日
公見¶上上方欲刑人公曰何為上語公以所夢公曰是
衆字頭¶上有血以土傅之得土得衆之象應在得夢時
三日當有報¶至上遂留所欲刑之人以待之三日後海
寜以城降果如¶公言㨗至上大喜悉以所留人俾公縱
之某年月日熒惑¶守心羣臣皆震懼公宻奏上宜罪已
以囘天意次日¶上臨朝即以公語諭羣臣衆心始安後
<pb:KR4h0102_WYG_062-8b>
大旱¶上命公諗滯獄凡平反出若干人天應時雨¶上大
喜公因奏請宜立法定制上從之張士誠平後張㫤¶欲
亂政乃使人上書稱頌功徳勸上宜及時為娛樂¶上以
示公公曰是欲為趙高也上頷之㫤色動知公得其¶情
也乃使齊翼嚴等伺察公隂事欲陷之未及發而㫤先
事<md:KR4h0102_SBCK_062-6a>¶受誅及司天臺災翼嚴因為書言之於上其事多公
平日¶宻聞於上或上使為之者翼嚴未之知也書奏¶上
切責翼嚴斬之遂治黨與盡得其與㫤通謀狀¶上適以
<pb:KR4h0102_WYG_062-9a>
事責丞相李善長憲使凌悅因弹之公為¶上言李公舊
勲且能輯和諸將上曰是數欲害汝汝乃為¶之地耶汝
之忠勲足以任此公叩頭曰是如易柱必須得大¶木然
後可若束小木為之將速顛覆以天下之廣宜求大才¶
勝彼者如臣駑鈍尤不可爾上怒遂解洪武元年正月¶
上登大寳于南郊公宻奏立軍衞法外人無知者拜御
史臺¶中丞適中丞章公溢奏定處州七縣税糧比宋制
畆悉加五¶合上特命青田縣糧止作五合起科餘准所
<pb:KR4h0102_WYG_062-9b>
擬且曰使劉¶伯温鄉里子孫世世為美談也或言有殺
運三十年公慨然<md:KR4h0102_SBCK_062-6b>¶曰使我任其責者掃除弊俗一二年
後寛政可復也¶上幸鳯陽使公居守公志在澄清天下
乃言於上曰宋元¶以來寛縱日久當使紀綱振肅而後
惠政可施也乃命憲司¶糾察諸道彈劾無所避公案劾
中書省都事李彬侮法等事¶罪當死丞相李善長素愛
彬乃請緩其事公不聽遣官賫奏¶詣行在上從公議處
彬死刑公承㫖即斬之由是與李¶公大忤比上回京李
<pb:KR4h0102_WYG_062-10a>
公愬之公乃求退上命歸鄉里公¶奏曰鳯陽雖帝鄉然
非置都之地王保保雖可取然未易輕¶也願聖明留意
焉遂辭歸後定西失利王保保竟走沙漠¶上手詔敘公
勲伐且召公赴京師同盟勲册公至京師¶上賚賜甚厚
追贈公祖父爵皆永嘉郡公累欲進公爵公曰¶陛下乃
天授臣何敢貪天之功聖恩深厚榮顯先人足矣<md:KR4h0102_SBCK_062-7a>¶遂固
辭不敢當上知其至誠不強也上欲相楊憲公與¶憲素
厚以為不可上怪之公曰憲有相才無相器夫宰相¶者
<pb:KR4h0102_WYG_062-10b>
持心如水以義理為權衡而巳無與焉者也今憲不然
能¶無敗乎上曰汪廣洋何如公曰此褊淺觀其人可知
曰胡¶惟庸何如公曰此小犢將僨轅而破犁矣上曰吾
之相無¶逾於先生公曰臣非不自知但臣疾惡太深又
不耐繁劇為¶之且孤大恩天下何患無才願明主悉心
求之如目前¶諸人臣誠未見其可也三年七月授𢎞文
館學士十一月進¶封誠意伯四年正月賜歸老鄉里二
月至家遣長子璉捧表¶詣闕謝恩某年某月復遣璉進
<pb:KR4h0102_WYG_062-11a>
賀平西蜀表頌¶上仍以文答之八月上使尅期以手書
問天象事公悉條¶答其大意以為霜雪之後必有陽春
今國威巳立自宜少濟<md:KR4h0102_SBCK_062-7b>¶以寛書奏上悉以付史館其書
藳并已前奏請諸藳公皆¶焚之莫能得其詳也初公言
於上甌括間有隙地曰談洋¶及抵福建界曰三魁元末
頑民負販私鹽因挾方冦以致亂¶累年民受其害遺俗
猶未革宜設巡檢司守之上從之及¶設司頑民以其地
係私産且屬温州界抗拒不服適茗洋逃¶軍周廣三反
<pb:KR4h0102_WYG_062-11b>
温處舊吏持府縣事匿不以聞公令長子璉赴¶京奏其
事逕詣上前而不先白中書省時胡惟庸為左丞¶掌省
事因挾舊忿欲構陷公乃使刑部尚書吳雲訹老吏訐¶
公乃謀以公欲求談洋為墓地民弗與則建立司之䇿
以逐¶其家庶幾可動上聽遂為成案以奏賴上素知公
置不¶問省部又欲逮公長子獄上時巳勅璉歸及奏¶上
曰既歸矣免之公入朝惟引咎自責而已先是楊憲敗
後<md:KR4h0102_SBCK_062-8a>¶汪廣洋為丞相未幾而貶廣東乃相惟庸公乃大慼
<pb:KR4h0102_WYG_062-12a>
嘗謂人¶曰使吾言不驗蒼生之福也言而驗者其如蒼生
何遂憂憤¶而舊疾愈増洪武八年正月胡丞相以醫來
視疾飲其藥二¶服有物積腹中如巻石公遂白于上上
亦未之省也自是¶疾遂篤三月上以公久不出遣使問
之知其不能起也特¶御製為文一通遣使馳驛送公還
鄉里居家一月而薨公生¶於至大辛亥六月十五日薨
於洪武乙卯四月十六日享年¶六十五歲公之子璉仲
璟以是年六月某日塟公於其鄉夏¶山之原禮也遺文
<pb:KR4h0102_WYG_062-12b>
郁離子十巻覆瓿集二十四巻寫情集四¶巻長子璉又
集所遺文藁五巻名曰犁眉公集娶富氏封永¶嘉郡夫
人繼室陳氏章氏子男二人長璉由考功監丞任江¶西
參政卒于官次仲璟皆陳氏出也女二人長適吳彪次
適<md:KR4h0102_SBCK_062-8b>¶沈安皆章氏岀也孫男三人廌虒貊孫女三人㓜未
適人公¶未薨前數日乃以天文書授璉使伺服闋進且
戒之曰勿令¶後人習也復命次子仲璟曰胡惟庸必敗
我欲奉遺表無益¶也日後上必思我待有問當宻為我
<pb:KR4h0102_WYG_062-13a>
奏其畧以為修徳省¶刑祈天永命且為政寛猛如循環
耳諸形勝要害之地宜與¶京師聲勢連絡幸聖主留意
公生平剛毅慷慨有大節毎¶論天下安危則義形於色
然與人交游開心見誠坦蕩無間¶阻至於義所不直無
少假借雖親之者以此而忌之者亦以¶此惟上察其至
誠任以心膂公亦以為不世之遇知無不¶言毎遇急難
勇氣奮發計畫立就外人莫能測其機累贊¶上成大功
上嘗臨朝稱之公輒逡巡不敢當家居惟飲酒¶奕棋未
<pb:KR4h0102_WYG_062-13b>
嘗自言其功每天象有大變則累日不樂凡公以天<md:KR4h0102_SBCK_062-9a>¶下
蒼生休戚為憂喜者即此可知矣上天威嚴重惟公抗¶
言直議不以利害怵其中上亦甚禮公常稱為老先生
而¶不名又曰吾子房也廷臣或有過失得譴者公宻為
救解而¶免其人或知而詣公謝者則拒不納其人不知
亦未嘗為人¶言也其居鄉里守禮義尚節儉多隂徳不
以富貴驕人公初¶與同郡葉公景淵胡公仲淵章公三
益金華宋公景濓同岀¶處有通家之好至於居官任政
<pb:KR4h0102_WYG_062-14a>
則各行其志俱以功名顯於¶世而公與宋公又以文章
為當代首稱云伯生辱在同郡預¶諸生列與公子璉仲
璟相知最深今公薨而璉没仲璟與璉¶之子廌請録公
遺事因輯平昔所聞大畧為行狀至於¶皇上知人之明
倚注之重公之遭遇感激以天下公議輔人¶主者觀綸
綍之文考成就之蹟可見矣其籌䇿帷幄有不能<md:KR4h0102_SBCK_062-9b>¶盡詳
者亦不敢強質也¶
　　故參軍縉雲郡伯胡公行述　　　王　禕
<pb:KR4h0102_WYG_062-14b>
公諱深字仲淵姓胡氏系出漢安定宋初有諱棟者自
潤之¶丹陽遷處之龍泉因家焉棟生璠璠生文虎文虎
生竦竦生¶晟晟生滂滂生衢州録事參軍松年松年生
鄉貢進士應辰¶應辰生温州樂清縣令㻑㻑生江南西
路兵馬都監見大則¶公之曾祖也祖諱堂妣季氏考諱
鉦仕元為征東行中書省¶左右司員外郎妣趙氏公生
有竒質讀書過目即成誦員外¶府君蚤歲宦游京師公
甫十歲而季夫人與趙夫人相繼没¶公侍大父撫㓜弟
<pb:KR4h0102_WYG_062-15a>
艱難刻厲以自植立而學業益以進下筆¶為文數百言
可立就弱冠游京師適員外府君仕高麗乃徃¶候焉居
久之員外府君捐館舍而繼母實生弟海年尚㓜公<md:KR4h0102_SBCK_062-10a>¶泣
謂海曰天禍我家我父棄諸孤萬里外今吾奉匶南還
爾¶其留此以事母他日吾當復迎吾母與爾矣舟行一
日泊大¶崖下夜夢父老語之曰此崖且崩宜急避驚覺
趣移舟俄頃¶大風雨至崖果崩墮水聲如萬雷霆人謂
此其孝感所致云¶既歸塟遂廬于墓左悉取諸子百氏
<pb:KR4h0102_WYG_062-15b>
天官地志兵謀醫藥術¶數卜筮佛老之書而研究之然
於醫尤精常曰窮而在下者¶不能及物唯醫可能濟人
耳乃建藥肆市中有以疾病來告¶者輒與之藥弗與計
直也至正壬辰江淮俶擾盜賊蔓延閩¶浙間由建之浦
城松溪入龍泉公歎曰浙水東地氣白矣生¶民無所頼
禍將及矣乃集鄉民共為守禦計而結寨於湖山¶於是
處州境内民相挺為盜江浙行省調萬户舒穆嚕公伊
遜¶戍處州辟公參謀其軍事一見懽如平生舒穆嚕公
<pb:KR4h0102_WYG_062-16a>
喜曰吾事<md:KR4h0102_SBCK_062-10b>¶濟矣胡公籌䇿今無與比區區小醜不足平
也即檄屬縣募¶壯士為軍十日間得數千軍于竹口傳
檄賊中曰爾等皆良¶民因詿誤故為亂弃仗即仍為良
民耳賊中傳相謂曰胡君¶長者其不欺我盍歸之盡燬
器械相率肉袒來請罪公一綏¶之以恩餘冦次第而平
歲甲午二月舒穆嚕公還臨海公亦歸¶隠於湖山三月
温州戍卒韓虎陳安國殺主帥據城叛行省¶命宣慰使
温寜布討之道由處州辟公計事公與語意合軍¶事請
<pb:KR4h0102_WYG_062-16b>
公參謀之公曰除暴所以救民今温城叛者止一二人¶
若破其城玉石不分如平民何此宜以計取不可以力
攻也¶乃遣辯士入城説其黨曰韓虎陳安國悖逆亂常
今王師致¶討大兵四集旦夕即攻城雖金湯無不破者
若等胡為為賊¶守自取作韲粉耶今將軍念若等未忍
即加兵若等能去逆<md:KR4h0102_SBCK_062-11a>¶效順悉從原宥茍稔惡不悛城一
破悔無及已其黨聞語已¶感相向泣曰吾屬自度皆旦
暮鬼耳今乃䝉將軍開生路敢¶不惟命六月果殺韓虎
<pb:KR4h0102_WYG_062-17a>
等以城降温城瀕海民以漁為業是¶時城閉者三月民
病甚公即請發粟賑之事有不便者皆為¶之更除懽聲
載道曰吾民早得見胡君豈至顛沛如是耶温¶寜布公
欲列公功以聞于朝公謝曰幸遇明公為知己得效¶寸
尺志願足矣何以功為既而温寜布公以行省參政總
兵¶番陽復辟公與俱行軍務無巨細悉委之信任之者
益至歲¶丙申六月青田潘惟賢葉仲賢聚衆為亂聲言
攻龍泉縣長¶吏聞風遁賊遂焚縣治公之師曰王先生
<pb:KR4h0102_WYG_062-17b>
毅與門弟子集義¶兵擊退之縣長吏及里中惡少年疾
其功因害王先生公時¶在番陽聞之馳而歸語同門友
曰昔毛術能為師復仇吾徒<md:KR4h0102_SBCK_062-11b>¶顧不能耶乃引兵執害王
先生者盡殱之遂從事於青田而¶麗水之浮雲泉溪賊
並起歲丁酉春縉雲之黄村松陽之白¶巖遂昌之大社
無藉之民盡為賊勢連結不可遏行省丞相¶喀喇公承
制以舒穆嚕公為行樞宻院判官分院鎮處州既至¶即
假公本院行軍都事統兵以討亂九月攻泉溪賊寨拔
<pb:KR4h0102_WYG_062-18a>
之¶十一月又平浮雲歲戊戌正月白巖賊來降五月縉
雲賊亦¶平八月移師攻遂昌賊酋周天覺方友元傾其
巢穴出迎敵¶公望見笑曰此非天授我乎使賊堅守窟
穴未易即殄滅今¶日之來送死必矣乃分部諸校以正
兵與接戰以竒兵左右¶翼夾擊之別遣游軍入山搜其
伏匿比戰賊三面受擊大敗¶斬首數千級生擒八百人
獲方友元梟之乗勢直擣大社周¶天覺降乃班師歲己
亥秋以兵討青田賊黨金徳安誅潘惟<md:KR4h0102_SBCK_062-12a>¶賢兄弟以降於
<pb:KR4h0102_WYG_062-18b>
是處之境内諸賊悉平矣先是國兵取淛東¶衢婺既下
獨處州為舒穆嚕公所守不肯降是歲冬¶今上皇帝遣
僉樞宻院事胡公大海由間道取處州舒穆嚕公¶出戰
敗北大軍遂入城而分兵取屬縣未附者公時以假元¶
帥綂龍泉慶元松陽遂昌四縣兵欲閉關為拒守計四
縣士¶民咸請于公願内附以全民命且曰公治兵十年
勤勞亦至¶矣而朝廷未聞有一命之錫國家則負公公
何負於國哉公¶知時事已去不得已挺身見胡公而四
<pb:KR4h0102_WYG_062-19a>
縣因得不受兵¶上素聞公名驛召至南京待以殊禮居
無何擢中書省左司¶員外郎上日與公議論天下事公
有言上未嘗不稱善¶也歲庚子秋命公相龍灣虎口形
勢築一城以衞京師工不¶煩而事以集歲辛丑秋有㫖
命公還處州招集舊所部將校<md:KR4h0102_SBCK_062-12b>¶士卒以從征西歲壬寅
春從上平江西命公以親軍指揮¶領兵守吉安㑹淛東
苗軍叛婺守將既被害而處城亦為其¶所據上命公以
所部兵馳還復處城比至城已復即除公¶淛東行中書
<pb:KR4h0102_WYG_062-19b>
省左右司郎中總制處州軍民事時山冦乗苗¶之亂徃
徃竊發公隨方招捕凡首惡者盡誅之於是守兵猶¶單
寡公募之得勝卒萬餘人軍需糧餉雖取給於民而民
素¶受其惠咸樂輸之無敢後時江西俱食淛東鹽而有
司十分¶抽其二商賈絶少公請二十分取一從之販者
乃通軍用以¶給歲癸卯春諸暨守將謝冄興以城叛兵
犯東陽平章李公¶擊却之公引兵為之援因建議以謂
諸暨淛東藩障諸暨不¶守則衢婺不支矣乃度地距諸
<pb:KR4h0102_WYG_062-20a>
暨五十里五指巖下别築一¶城不旬日而成樓櫓濠栅
靡不畢備上聞諸暨叛遣使議<md:KR4h0102_SBCK_062-13a>¶别為城守計使者至城
已完上歎賞不已已而浙西將李¶伯貞大舉入冦兵號
六十萬頓城下城堅不可攻迺引去¶上念公立城之功
遣名馬賜之青田之蘆茨地接閩境人素¶獷悍恃其地
險惡屢叛屢服至是乗我師在外復為冦公還¶引兵直
抵其地二十年逋誅之徒悉就殄滅人咸快之歲甲¶辰
秋温州方明善取平陽時平陽巳為我所有公岀偏師
<pb:KR4h0102_WYG_062-20b>
復¶之併復瑞安所侵地而親領大軍攻温州明善窘蹙
乃與其¶叔國珍議納歲貢銀三萬兩有㫖俾班師公迺
入覲¶上欲遂柄用之公以邊境未寜願還守外以自効
時¶上既即王位迺除公王府參軍仍總制處州等翼陛
辭¶上諭之曰俟閩浙俱平當還汝中書矣歲乙巳春福
建陳有¶定來冦邊公率師徃征之遂取建之浦城繼而
建之崇安建<md:KR4h0102_SBCK_062-13b>¶陽二縣亦俱下上遣使賜以所御名馬將
士賞勞有差建¶之守將阮德柔以兵四萬屯錦江實岀
<pb:KR4h0102_WYG_062-21a>
我師後公還兵擊之¶破其二栅有定大恐盡率精鋭來
圍我營公突陣與決戰馬¶蹶因被執有定既得公甚相
禮待公因具道主上神聖四¶海歸心羣雄樂為之用且
援竇融歸漢故事以感之有定初¶無害公意㑹元使至
督迫之公遂遇害于福州得年五十有¶二訃聞上痛悼
不巳遣使即其家祭之命中書議加䘏典¶追封縉雲郡
伯有爵而無階官職勲者有司之制未備也公¶天資穎
拔智識絶人其於藝術弗學則巳學之無弗精詣者¶性
<pb:KR4h0102_WYG_062-21b>
倜儻好施予賢士大夫有貧乏者傾槖以餽之弗吝也
其¶守鄉郡凡五載馭民一以寛厚用兵十餘年未嘗僇
一卒恩¶惠及人甚多故其没也聞者無不流涕鄉人為
立祠以祀之<md:KR4h0102_SBCK_062-14a>¶公先配項氏先五年卒生二子長曰楨今
為宣武將軍僉處¶州衞指揮司事次曰杞女一人適同
里章存厚繼室楊氏故¶中書左司郎中元杲之妹也公
既没之二年楨等乃刻木為¶像具衣冠以塟實附于圍
原先塋之次㑹國兵既取閩俘有¶定至京上命楨臠其
<pb:KR4h0102_WYG_062-22a>
肉以祭公褘辱與公交二十年知其¶為人學贍而才裕
慨然有志於功名者也遭時叔季未及有¶所樹立及既
結知真主庶幾有以自見於事功矣而昊天¶不弔不及
竟其才之用以究其志之所欲為豈非其命也夫¶公當
定諡於奉常立傳於國史而勒銘於神道然行狀久¶未
克為於是楨來以為請誼不得辭謹為攟摭其平生大
凡¶而具書之雖於公之穎識淵度無能有所發揮庶幾
無愧辭¶者矣<md:KR4h0102_SBCK_062-14b>¶
<pb:KR4h0102_WYG_062-22b>
　　翰林學士承㫖宋公行狀　　　　鄭　楷¶
先生諱濓字景濓世為婺之金華人也其先有諱憲者
官大¶理丞為易講師弟子衆至數千人唐武徳間自京
兆尹遷吳¶興更十四世有諱榮者私諡文通先生通尚
書春秋周廣順¶中徙于義烏隠居覆釡山又七世至宋
嘉定初有諱栢者復¶遷金華其地曰濳溪又五世乃至
先生始遷浦江仁義里之¶青蘿山仍以濳溪扁其所居
示不忘本也於是四方學子咸¶以濳溪先生稱之先生
<pb:KR4h0102_WYG_062-23a>
在妊七月即生為嬰兒時苦多病每¶風眩輒昏迷數日
祖母金及母陳更相保抱得免無虞年六¶歲入小學授
以李瀚䝉求一日而盡自後日記二千言同肄¶業者日
暮罷歸其所讀書先生皆成誦九歲為詩歌有竒語¶人
異之呼為神童年十五六里人張繼之長者也聞先生
善<md:KR4h0102_SBCK_062-15a>¶記誦邀至別墅所問以四書經傳若干日可通倍先
生以一¶月為答初繼之不之信抽架上雜書俾即記五
百言先生以¶指爪逐行按之按畢輒倍一字不遺繼之
<pb:KR4h0102_WYG_062-23b>
告先生之父尚書¶公曰是子天分非凡當令從名師即
有成爾乃攜入城府受¶業于聞人夢吉先生授以春秋
三傳之學凡學春秋者皆苦¶其歲月先後難記先生即
并列國紀年能悉誦之但舉經中¶一事即知為魯公幾
年幾月是年實當列國某君幾年幾月¶或俾書而覆之
無少異者且兼通易書詩及周禮諸經先生¶為舉子業
每出諸生右㑹呉貞文公萊授經於白麟溪上攻¶古文
辭金華胡君翰亦來從學胡君致書于先生曰舉子業
<pb:KR4h0102_WYG_062-24a>
不足慁景濓盍來同學古文辭乎先生欣然來從呉公
博極¶經史學之未幾悉得其閫奥自是先生文章之名
籍然著聞<md:KR4h0102_SBCK_062-15b>¶矣居無幾何吳公解館而歸先生嗣主教席
子弟年十六者¶皆相從讀書講道東明山中受業者一
門凡四十餘人始終¶越二十年學成多有躋膴仕者當
是時曾伯祖貞和府君主¶家政年踰八十端嚴方正先
生年甫四十又五終日毅然賔¶主人尤高之府君方著
家規示子孫其冠&KR3952;喪祭儀制禮文¶多參問於先生先
<pb:KR4h0102_WYG_062-24b>
生則據證古今凖酌時宜以成一家之法¶子孫世守詩
禮之教者先生之力也先生嗜學日篤時栁文¶肅公貫
黄文獻公溍皆大儒天下所師仰又各及其門執子¶弟
禮二公則皆禮之如朋友栁公曰吾邦文獻浙水東號
為¶極盛吾老矣不足負荷此事後來繼者所望惟景濓
以絶倫¶之識而濟以精博之學進之不止如駕風帆於
大江中其孰¶能禦之黄公曰吾鄉得景濓斯文不乏人
矣先生所為文多<md:KR4h0102_SBCK_062-16a>¶經二公指授栁公謂其渾雄可喜黄
<pb:KR4h0102_WYG_062-25a>
公謂其雄麗而温雅國¶子監丞陳君旅序先生之文謂
能兼二公之所長歐陽文公¶𤣥謂非才具衆長識邁千
古安能與於斯先生為當時所稱¶許如此二公相繼即
世先生踵武而起遂以文章家名海内¶矣至正己丑用
大臣薦擢先生將仕佐郎翰林國史院編修¶官自布衣
入史館為太史氏儒者之特選先生以親老不敢¶逺違
固辭㑹世亂益韜閟不事表顯乃與弟子入龍門山著¶
書二十四篇曰龍門凝道記及著孝經新説周禮集注
<pb:KR4h0102_WYG_062-25b>
等書¶弟子乃先公貞孝處士諱淵府君也初宋南渡後
新安朱文¶公東萊吕成公並時而作皆以斯道為己任
婺實吕氏倡道¶之邦而其學不大傳朱氏一冄傳為何
基氏王栢氏又傳之¶金履祥氏許謙氏皆婺人而其傳
遂為朱學之世適先生既<md:KR4h0102_SBCK_062-16b>¶間因許氏門人而究其説獨
念吕氏之傳且墜奮然思繼其¶絶學毎與人言而深慨
之識者又以知其志之所存蓋本於¶聖賢之學其自任
者益重矣先生於天下之書無不讀而析¶理精㣲百氏
<pb:KR4h0102_WYG_062-26a>
之説悉得其㫖要至於佛老之學亦所研究用¶其義趣
裁為經論類其語言寘諸其書中無辨也誠意伯劉¶君
基謂其主聖經而奴百氏馳騁之餘取佛老語以資戯
劇¶譬猶飫粱肉而茹茶飲茗汁耳歲庚子¶大明皇帝定
鼎金陵遣使者樊觀奉書幣造門徵先生先生¶曰昔聞
大亂極而真人生今誠其時矣遂幡然應¶詔先生與青
田劉君基麗水葉君琛龍泉章君溢俱見¶上尊重之語
必稱先生而不名七月以先生為江南等處儒¶學提舉
<pb:KR4h0102_WYG_062-26b>
十月奉㫖入内授皇太子經先生誠明儼恪遇<md:KR4h0102_SBCK_062-17a>¶綱常大
義明白開陳再三言之而不倦上深嘉歎之壬寅¶八月
上召先生及興國孔克仁講春秋左氏傳畢先生起¶曰
春秋乃孔子褒善貶惡之書茍能遵行則賞罰適中天
下¶可定也是月告歸省親有白金文綺之賜且曰卿之
誠慤朕¶素知之故有此賜耳甲辰十月改起居注先生
侍¶上左右知無不言補益甚衆明年正月上御端門與
先生¶論及黄石公三畧且口釋之先生進曰尚書二典
<pb:KR4h0102_WYG_062-27a>
三謨帝王¶大經大法靡不畢具願陛下留意講明之上
曰朕非不¶知典謨為治之道但三畧乃用兵攻取時務
所先耳嘗侍¶上語賞賚先生曰天下以人心為本茍得
人心帑藏雖竭無¶傷也人心不固雖有金帛何補於國
耶上詔丞相李公善¶長歸江西軍中所掠牛於其民無
牛者官給之勿取其租丞<md:KR4h0102_SBCK_062-17b>¶相退上顧先生曰向所言事
當乎先生對曰民富則君不¶至獨貧民貧則君何能獨
富捐利於民實興邦之要道也三¶月先生以疾告詔還
<pb:KR4h0102_WYG_062-27b>
家燮治仍賜金帛皇太子致贈有¶加焉六月先生上箋
謝恩復奉書皇太子勉以孝友恭¶敬勤敏讀書無怠惰
毋驕縱修進徳業以副天下之望¶上覽書喜甚召太子
語以書意且賜書答其畧曰曩者¶先生教吾子以嚴相
訓是為不佞也以聖人文法變俗言教¶之是為疏通也
所守者忠貞所用者節儉是為得體也昔聞¶古人今則
親見之復以文綺侑書上每與羣臣言先生淳¶謹君子
輔導有方眷遇甚隆既而先生丁尚書公憂及服除¶洪
<pb:KR4h0102_WYG_062-28a>
武二年詔徵先生總修元史六月除翰林學士亞中大¶
夫知制誥兼修國史時編摩之士皆山林布衣發凡舉<md:KR4h0102_SBCK_062-18a>¶例一仰於先生先生通練故事筆其綱領及紀傳之大
者同¶列斂手承命而已逾年書成先生之功居多時剖
符封功臣¶下先生議五等封爵召宿大本堂討論達旦
先生歴據漢唐¶以來故實量其中而奏之曰此可法彼
不可法皆傅于理而¶已時甘露屢降上問災祥之故先
生對曰受命不于天于¶其人休符不于祥于其仁是以
<pb:KR4h0102_WYG_062-28b>
春秋不書祥而紀異為是故¶也上姪文正以荒淫擅殺
得罪先生言曰文正罪固當死¶陛下體親親之義生之
而置諸逺地則善矣上嘗言古之¶帝王當宴安之餘多
好神僊以朕言之使國治民安心神恬¶康即神僊也先
生對曰漢武好神僊而方士至梁武好佛而¶異僧集皆
由人主篤好故能致之使移此心以求賢輔天下¶其有
不治乎上深然之上既追封外王父為揚王立廟<md:KR4h0102_SBCK_062-18b>¶京師
御通天冠絳紗袍以祭祭畢召大臣問曰朕祭外王父
<pb:KR4h0102_WYG_062-29a>
卿等以為不當服衮冕何也先生對曰衮冕惟祭天地
宗廟¶用之餘則當降禮也上嘗祀方丘患心不寜先生
進曰孟¶軻有言養心莫善於寡欲審能行之心清而身
泰矣¶上稱善久之三年十二月遷奉議大夫國子司業
國子¶多大臣子弟先生蒞之以莊率之以正日進諸生
立兩序據¶坐執經敷揚閫奥之㫖教以孝悌忠信之道
學者帖帖遵度¶惟恐不得為先生弟子上欲試先生以
吏事四年八月授¶安逺知縣五年二月召為禮部主事
<pb:KR4h0102_WYG_062-29b>
十二月擢太子賛善¶大夫階如司業時先生之忠誠久
而彌篤皇太子一言一¶動皆以禮法諷諭使歸于道讀
書至切於政教及前世興亡¶之故必拱手揚言曰君國
子民之道當如是不當如彼且推<md:KR4h0102_SBCK_062-19a>¶人情物理以明其義
皇太子每斂容嘉納敬禮未嘗少衰¶言則曰師父師父
云且書舊學二字以賜先是上問帝王¶之學何書最要
先生請上讀眞徳秀大學衍義¶上覽而悅之令左右大
書掲之兩廡之壁時睇觀之六年二¶月上御西廡大臣
<pb:KR4h0102_WYG_062-30a>
皆侍坐上指衍義中言司馬遷論黄¶老事令先生講析
俾在坐者聽之先生既如詔復言曰漢¶武嗜神仙之學
好四夷之功民力既竭重刑罰以震服之臣¶以為人主
能以義理養性則邪説不能侵興學校教民則禍¶亂無
從而作矣刑罰非所先也上謂先生曰朕之為君上¶畏
天地下畏兆民兢兢業業不敢自逸先生對曰陛下此¶
心古先哲王之心也書曰予臨兆民凛乎若朽索之御
六馬¶為人上者奈何不敬正謂此爾願陛下慎終如始
<pb:KR4h0102_WYG_062-30b>
天下幸<md:KR4h0102_SBCK_062-19b>¶甚上御齋室先生侍坐上問三代厯數封疆之
脩短廣¶狹先生歴言之且曰三代之治天下也以仁義
故歴年之多¶後世莫及上從容謂曰皇太子留心治道
卿等宜常與¶論議庶廣識見幸善調䕶之先生益孜孜
弗懈七月陞翰林¶侍講學士中順大夫知制誥同修國
史仍兼賛善大夫¶先生之父文昭贈中順大夫禮部侍
郎母陳氏贈德人先生¶奉詔搜萃歴代姦臣之蹟編為
辨姦録及進太子諸王¶各分賜焉初上作祖訓録至是
<pb:KR4h0102_WYG_062-31a>
成命先生作序諭以大¶意先生歴言帝王之道及皇上
創業之艱以致箴戒之意¶於後人上稱善命刻于篇先
生嘗侍上至後苑觀穫¶上曰農事成矣先生對曰國以
民為本民以食為天¶陛下知稼穡之艱難而念民生之
良苦實盛徳也上問曰<md:KR4h0102_SBCK_062-20a>¶三代以上所讀何書先生對曰
上古載籍未立不專讀誦而¶尚躬行人君兼治教之責
躬行以率之天下有不從教化者¶乎八月奉㫖纂修大
明日厯一百巻擇言行之大者為寳¶訓五卷先生總裁
<pb:KR4h0102_WYG_062-31b>
其事朝夕禁中至七年五月乃成先生自¶以布衣沐非
常之遇誓竭誠以報國凡上有所任使靡¶晝靡夜躬閲
載册書于牘進之或覆視于冊一字不遺先生¶在朝日
久若郊社宗廟山川百神之典朝享宴慶禮樂律厯¶衣
冠之制四方朝貢賞賚之儀及勲臣名卿焯徳耀功之
文¶承上㫖意論次紀述咸可傳於後世先生在上前所
陳¶説不為文飾隠蔽雖家事茍有問亦一一道之常曰
君猶父¶也天也其可欺耶上嘗問昨日飲酒否座客為
<pb:KR4h0102_WYG_062-32a>
誰饌為何¶物悉以其人及膳羞品對上笑曰卿飲時朕
令人視之果<md:KR4h0102_SBCK_062-20b>¶如卿言卿信不欺我故上久而益信其誠
欲俾參大政先¶生辭曰臣少無他長惟文墨是攻今幸
待罪禁林¶陛下之恩大矣臣誠不願居職任也上愈厚
之每宴見必¶命茶賜坐毎旦令侍膳詢訪舊章講求治
道或至夜分乃退¶先生屢有所建明召問廷臣臧否第
言其善者不置又問否¶者為誰先生曰善者與臣友故
知之否者縱有臣不知也卒¶無所毁短或命賦詩為文
<pb:KR4h0102_WYG_062-32b>
必寓忠告嘗奉制詠鷹令七舉¶足即成有自古戒禽荒
之言上忻然曰卿可為善諌矣然¶先生絶不以語人至
於應制之作亦不留藁署温樹二字¶於居室之壁有問
及内事者指以示之上嘗與先生飲先¶生素不勝杯勺
舉觴即辭上強之至三觴面如赭行不成¶步上歡笑親
御翰墨賦楚辭一章以賜仍命侍臣咸賦醉<md:KR4h0102_SBCK_062-21a>¶學士歌且
曰俾後世知朕君臣同樂若此也甘露降¶上召先生賜
坐上躬執金杓煉湯於鼎以甘露投之手注¶于巵以賜
<pb:KR4h0102_WYG_062-33a>
先生曰此和氣所凝能愈疾延年故與卿共之耳¶皆異
恩也九年六月上以先生久典制作宣勞為多特拜¶翰
林學士承㫖嘉議大夫知制誥兼修國史¶上每謂先生
曰朕以布衣為天子卿亦起草萊列侍從為開¶國文臣
之首俾世世與國同休不亦美乎趣令取子孫官之¶先
生屢辭謝不敢奉詔至是年某月詔徵先生冢子瓉¶之
子愼為殿廷儀禮司序班未幾復召介子璲除中書舍
人¶上時休暇輒命題試璲與愼而戒飭之上笑語先生
<pb:KR4h0102_WYG_062-33b>
曰朕¶為卿教子孫先生或奏事久稱倦上命璲愼共扶
下殿祖¶子孫三世皆官内廷當世以為異事復以先生
艱於行步特<md:KR4h0102_SBCK_062-21b>¶詔皇太子選良馬以賜上親作馬歌復詔
羣臣咸作¶之以寵耀焉先生益感激不自寜常戒子孫
曰上德猶天¶地也將何以為報獨有誠敬忠勤畧可自
效萬一耳¶上以先生年且至不可煩以事十一月有致
政之詔乃加¶贈先生之父侍郎為嘉議大夫禮部尚書
母德人為淑人祖¶徳政贈亞中大夫太常少卿祖妣金
<pb:KR4h0102_WYG_062-34a>
氏贈淑人夫人賈氏封¶亦如之先生及二代誥辭皆上
所親製天下榮之¶誥辭中稱先生徳量之𢎞如千頃波
澄之不清撓之不濁人¶以為上知人之明云先生行既
有期上眷念尤深曰卿¶去何時復來見朕乎幸相侍數
日姑徐徐行由是朝夕左右¶者累月時詔許言事朝臣
有上疏萬餘言者上聽厭其¶迂衍怒欲罪之以問羣臣
有阿意者指其疏曰此不敬此詆<md:KR4h0102_SBCK_062-22a>¶謗罪當誅上笞之而
罷怒未解召先生先生曰彼應¶詔上疏其心為國耳烏
<pb:KR4h0102_WYG_062-34b>
可深罪乎上黙然已而上覽疏¶中有足採者召阿意者
罵曰吾怒時若等不能諌乃激吾¶誅之何異以膏沃火
向非宋景濓之言幾不誤罪言者耶¶上嘗廷譽先生曰
古之人太上為聖其次為賢其次為君子¶若宋景濓者
事朕十有九年而未嘗有一言之偽誚一人之¶短寵辱
不驚始終無異其誠所謂君子人乎匪止君子抑可¶謂
之賢者矣在廷之臣皆以為信然十年二月先生遂辭
歸¶瀕行賜紙幣文綺及御製文集皇太子贈以衣三襲
<pb:KR4h0102_WYG_062-35a>
上諭曰朕最慎于賞予嘉卿忠誠可貫金石故以是賜
卿卿¶今年幾何矣先生曰六十有八上曰藏此綺俟三
十二年¶後作百歲衣也先生叩首謝上復屬曰大江漲
不可舟卿<md:KR4h0102_SBCK_062-22b>¶宜循内河逹家庶幾無虞仍俾愼䕶先生行
先生至家即拜¶表遣愼詣闕稱謝仍上箋皇太子申明
正心治國之要¶上賜詔褒答大㫖謂先生忠良之臣勲
業既著文章必傳¶功成身退惟先生獨全初先生將辭
請歲一來朝是年九月¶朔先生遂入朝越十又四日見
<pb:KR4h0102_WYG_062-35b>
於端門上佇想巳久廷問¶累矣及見大喜加勞再三皇
太子諸王皆懽動顔色翌¶日上降勅符遣儀曹奉醪膳
諸物抵寓館以賜自是日侍¶上遊歴觀闕盤旋禁籞詢
諮備至便殿侍食日晏始退恩禮¶之優羣臣莫敢望上
嘗喟然嘆曰純臣哉爾濓純臣哉爾¶濓方今四裔皆知
卿名卿其自愛先生避謝不敢當凡所陳¶論皆古之格
言朝廷百官惟恐不留先生下至寺人衞卒見¶先生至
皆以手加額相推排迎拜恐不得先覩先生留<md:KR4h0102_SBCK_062-23a>¶朝七旬
<pb:KR4h0102_WYG_062-36a>
餘上重先生還而難言之先生以歲暮力辭還復¶遣中
貴人賜上尊至於道所經行皆上為先生指畫聖心¶惓
惓愈加於昔及先生既行數日上問璲曰爾父道中無¶
恙否璲以安對未幾復謂璲曰朕疇昔之夜夢見爾父
笑談¶如曩時爾父雖去其容儀儼然在朕目中也璲叩
頭謝曰非¶陛下垂念臣父之至何以形諸夢寐中書舍
人史靖可太子¶正字桂彦良等皆為詩歌以紀之上之
眷重先生不忘如¶此先生徳尊而不居位顯而彌恭既
<pb:KR4h0102_WYG_062-36b>
司制作之柄造門求文¶之士先後相繼蠻夷朝貢者數
問先生安否日本得濳溪集¶刻板國中高句麗安南使
者至購先生文集不啻拱璧而先¶生匑然自持似不能
言者遇人拜雖三尺童子必詘膝而首¶下焉至於公侯
貴人則未嘗降下曾不識其門何向朝廷有<md:KR4h0102_SBCK_062-23b>¶大議誾誾
引古今辯説不少有所回性命之理晚而益究其¶極外
物之徃來視之若不相干嘗曰古人之為學使心正身¶
修措之行事俯仰無愧而巳繁辭複説道之蔽也先生
<pb:KR4h0102_WYG_062-37a>
作事¶不尚表襮務合乎義教人皆隨其質而導之使入
於善尤篤¶於倫品處父子兄弟夫婦之間者皆可為法
與人交和易任¶眞無鈎距縱為所紿亦弗與較臨財亷
非其分不取大書於¶門曰寜可忍餓而死不可茍利而
生君子以為名言權要及¶有力者茍非其人雖置金滿
槖求一字不肯與縱不得已與¶之亦不受其餽謝日本
使奉勅請文以百金為獻先生卻不¶受上以問先生先
生對曰天朝侍從之官而受小夷金非¶所以崇國體也
<pb:KR4h0102_WYG_062-37b>
上深然之貧賤人情有可哀欲發濳振¶幽即欣然為之
先生四持文衡試天下士得人為多接引後<md:KR4h0102_SBCK_062-24a>¶學惟恐弗
及逺方來者授館而飲食之雖久不衰有小善必¶衆譽
之色温氣和近其側者如大寒之加重裘盛暑之濯清¶
風也天下之能文者多經先生指授朝廷英俊咸以先
生為¶法初奉勅教文華生數十輩至是出參大政為御
史知列¶郡者相望四方士得一見先生夸於人以為幸
承一言之賜¶者人輒改觀視之不敢與齒士大夫言當
<pb:KR4h0102_WYG_062-38a>
世有徳者必曰先¶生而天下之人識與不識無賢愚咸
推為先生大人長者及¶先生之歸上面發後學無師之
嘆蓋先生之道内誠外恕¶一出於正發之也當而行之
也安故上下信服若是云雖已¶貴顯平居布衣疏食無
異貧士先生細目美髯狀貌豐厚不¶為竒異行以求過
於人不事生産不置田宅或勸為子孫計¶先生曰富貴
豈一家物哉吾乃所以遺之也先生惟刻意於<md:KR4h0102_SBCK_062-24b>¶學自少
至老未嘗一時去書不觀及致政歸青蘿山闢一室¶曰
<pb:KR4h0102_WYG_062-38b>
靜軒終日閉户纂述人不見其面戒子孫毋至城市姻
㜕¶有以郡縣事為託者皆峻謝之或談及時事輒引去
不與語¶切於仁愛聞民有困乏者為之不飽先生視近
甚明夜燃燈¶於几卧絺帷中閲蠅頭小書一黍上能作
十餘字皆可辨㸃¶畫人以為先生不飲酒寡嗜欲所致
豈或然歟先生所著文¶有濳溪集四十巻蘿山集五巻
龍門子三巻浦陽人物記二¶巻已傳於學者翰苑集四
十巻芝園集歸田已後所著計四¶十巻十三年冬先生
<pb:KR4h0102_WYG_062-39a>
孫愼以罪被刑舉家當寘重辟¶上念先生特降赦安置
茂州十四年五月二十日先生以疾¶卒於夔府臨没端
坐斂手而逝當是時䕫之府守官吏皆來¶賻贈哭奠葬
先生於䕫府之西蓮華池山下其經紀喪葬刻<md:KR4h0102_SBCK_062-25a>¶石表墓
者則知事桑以從也先生生於至大庚戌十月十二¶日
享年七十有二娶賈氏名專字主敬賢而有徳為女婦
師¶前先生一年卒葬青蘿山子男二長瓉次璲有文行
精篆𨽻¶真草四體書女二長適金華賈林次適義門鄭
<pb:KR4h0102_WYG_062-39b>
林孫男愼愷¶恂懌愠嗚呼楷自垂髫時嘗侍先公貞孝
府君拜先生於牀¶下先生不以童子無知即辱進而教
之親承化育于兹有年¶矣第懼才質凡庸學如望洋有
孤父師之教今聞先生謝世¶長慟莫知所從竊念先生
道徳文章固已顯著於當世而出¶處遭逄行事之盛世
系遷徙生卒歲月之詳尚恐人未盡知¶爰敢裒取翰林
待制王公稦先伯公太常博士諱濤君舊著¶小傳及同
門友某所作歴官記輯為行狀一通俟請當代¶立言君
<pb:KR4h0102_WYG_062-40a>
子著為碑銘表諸墓隧庶幾他日太常國史有所<md:KR4h0102_SBCK_062-25b>¶採擇
焉¶
　　故翰林待制華川先生王公行狀　鄭　濟¶
公諱褘字子充姓王氏其先太原郡人五代時節度使
彦超¶自㑹稽徙居金華之義烏遂為義烏人其後有曰
固者游安¶定胡先生門登宋皇祐五年進士第卒官恩
陽令南渡後有¶典方州積階至金紫食邑開國封男者
至公之大父炎澤仕¶元為石峽書院山長父良玉常山
<pb:KR4h0102_WYG_062-40b>
東陽兩縣儒學教諭益以¶文學著稱母陳氏讀書知義
理公之生也為元至正壬戌十¶二月十七日與山長公
實同初度前夕山長公夢五色芝産¶門楣翌日公生識者
以為文章之兆公幼秀爽敏惠稍長習¶古學師事侍講
黄文獻公溍是時文獻為文章宗工天下所¶師仰然性
介特慎許可見公所業獨深器之即屬以斯文之<md:KR4h0102_SBCK_062-26a>¶任至
正戊子元政衰敝公愀然閔之乃攬天下事勢為書七¶
八千言上之時宰嫌其切直格不以聞新安程公以文
<pb:KR4h0102_WYG_062-41a>
知公¶為文獻門人讀其文嘆曰青青於藍氷寒於水其
子充之謂¶歟臨川危公素太原郝公逺者圖大梁段公
天祐一十有二¶人列薦於朝不報濟南張文穆公起巖
率翰林僚屬又薦之¶亦不報有齊琦者得傳邵子先天
數推言天人興衰甚驗見¶公嘆曰子充異代人物也公
亦知世道終不可為乃歸隠青¶巖山中著書立言然深
自韜晦若將有所待者歲戊戌¶大明太祖皇帝親取婺
或以名聞遣使徵之公幡然喜曰吾¶聞大亂極而聖人
<pb:KR4h0102_WYG_062-41b>
出齊琦之言良足徵乎即日詣行在¶上見大喜署中書
省掾每商畧機務悉契¶上衷益加禮敬語必稱子充而
不名間與論文章稱善因命<md:KR4h0102_SBCK_062-26b>¶采故實韻為四言詩以授
皇太子辛丑冬¶上親征江西公進平江西頌上覽而喜
曰吾固知浙東有¶二儒者卿與宋濓耳學問之博卿不
如濓才思之雄濓不如¶卿癸卯春授江南儒學提舉司
校理未幾丁外艱乙巳五月¶服闋除侍禮郎兼引進使
時當創國之初禮制多公所定是¶年冬除起居注嘉言
<pb:KR4h0102_WYG_062-42a>
讜論啓沃良多丙午七月除同知南康¶府事特賜黄金
帯以寵勞之公治民本於仁恕而臨之以亷¶平民咸服
之丁未上將即大位召還議禮明年戊申為洪¶武元年
南閩初入職方以公出判漳州公宣布徳澤復以治¶南
康者治之二年詔修元史召宋公濓與公同為總裁官¶
二月入史局公於史事雅擅其長力任筆削之勞一無
所諉¶書成六月拜翰林待制承直郎同知制誥兼國史
院編修官<md:KR4h0102_SBCK_062-27a>¶公掌制代言凡大詔令多屬焉三年二月奉
<pb:KR4h0102_WYG_062-42b>
詔預教大¶本堂公經明理達開導訓諭道光師儒每召
對殿廷必賜¶坐乆則賜飲饍一日在史局渇甚謂宋公
曰得昨日¶上所賜梨漿飲之吾渇濟矣中貴人竊聞之
言于¶上即命齎賜之其在翰林未乆出使吐蕃未達境
召還五年¶正月又使雲南六月抵其境見梁王君臣而
諭之曰¶皇上聰明神聖新創大業皆天命人心之所歸
惟爾有衆僻¶在西南未洽聲教故遣使者來諭意今能
亟奉版圖歸職方¶則尺地一民安堵如故高官厚禄不
<pb:KR4h0102_WYG_062-43a>
爾吝也否則如魚遊釡¶中終取夷滅時梁王君臣相顧
駭服已有降意㑹元之遺裔¶有自立於朔漠者遣使托
克托徴糧餉且欲連兵以拒我覘知¶梁王有貳心因以
危言必欲迫梁王殺我使以固其意時梁<md:KR4h0102_SBCK_062-27b>¶王持兩可不
決因匿公於民間托克托聞之愈責誚梁王不得¶已以
公出見之托克托欲以威屈公慷慨罵曰¶天訖汝元命
我朝實代之汝如爝火餘燼尚欲與日月爭¶光耶我將
命逺來豈為汝屈今惟有死而已寜以迫脇為¶懼耶顧
<pb:KR4h0102_WYG_062-43b>
謂梁王曰汝朝殺我大兵夕至矣遂被害時六年癸¶丑
臘月二十四日也享年五十有二娶何氏子二曰綬曰
紳¶孫男五穆穰稌稔稙孫女三人公卒後之八年大兵
平雲南¶又十五年紳徃求遺殯不獲因訪得公諱所擗
踊號呼製神¶主載囘時雲南左布政使張公紞及前山
西參政王公景彰¶力為採搜死事之詳為文以暴白其
大節公平生慷慨長身¶山立屹然有竒氣人初見之若
不敢即及夫一言之入則情¶誼藹然恨相知之晚於經
<pb:KR4h0102_WYG_062-44a>
史百氏無不究其極其為文宏麗<md:KR4h0102_SBCK_062-28a>¶沉雄機軸貫綜自成
一家言天下大夫士爭傳誦之所著有¶華川前後集二
十五卷玉堂雜著二巻詩五卷續東萊大事¶記七十九
巻並藏于家公事¶上十餘年服勤報效左右開陳非仁
義之言弗道也天性至¶孝友悌尤至先世田廬悉推以
予兄弟其教子慈而有法在¶官還書戒之曰寜人侮我
母我侮人故二子皆能以文學世¶其家云惟公之至行
大節其在天理人心者故所不泯而紳¶也復以濟有世
<pb:KR4h0102_WYG_062-44b>
契之私幸嘗辱知於公者最乆請狀公之行¶故為摭其
大槩以備家乗之闕他日國史置傳太常議諡庶¶亦有
所考焉¶
　
　
　
　
　明文衡巻六十二
