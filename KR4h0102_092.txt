# -*- mode: mandoku-view -*-
#+TITLE: 明文衡
#+DATE: 2015-09-23 10:33:22
#+PROPERTY: JUAN 92

¶
<md:KR4h0102_SBCK_092-1a>¶
<pb:KR4h0102_WYG_092-1a>
欽定四庫全書
　明文衡巻九十二¶
　　　　　　　　　　　　明　程敏政　編
　墓表
¶
　　貞義處士鄭府君墓表　　　　　樓　璉¶
金華之浦江有孝義門曰鄭氏鄭氏有好學篤義之君
子曰¶處士諱洧字仲宗其言慤而信其行和而謹少受
業于太史¶潛溪公劬躬勩志痛自繩斲籠鷄卧榻之側
<pb:KR4h0102_WYG_092-1b>
聞鷄初號輒危¶坐誦讀至夜二皷不休由是盡通貫聖
賢經訓尤精於朱氏¶論議根據仁義下筆為文有竒俊
語一時老儒多嘆譽之其¶家合族以食男女數百人處
士事尊長待昆弟御卑幼壹以¶誠篤恭順為本上下莫
不宜之洪武十九年詔天下度田¶繪疆畛為圖命太學
生涖其役太學生有以賄敗者蔓連大¶家多坐死處士
兄濓時主家政名連于牒當就逮京師處<md:KR4h0102_SBCK_092-1b>¶士老其兄奮
曰吾家以義名吾先曽祖弟昆坐誣罪争先死¶維揚獄
<pb:KR4h0102_WYG_092-2a>
吾兄老矣吾可不代兄而使之就吏乎遂詣理自誣¶服
死金陵其喪歸不惟其家哭之哀而鄉人靡不哀之不
特¶識之者為之涕泣凡聞鄭氏事者靡不悼其不幸也
處士曽¶祖諱徳璋宋青田縣尉昆弟相代死者也祖諱
文轟父諱鉅¶母周氏配張氏有淑徳賢行子男二人櫟
柏女二人孫男五¶人&KR0008;烝耿煔烐曽孫男一人瑄處士
卒於十九年七月八日¶年五十有三以明年七月七日
葬于白麟溪北二里潘坂之¶原鄉人私諡曰貞義柏有
<pb:KR4h0102_WYG_092-2b>
有文學與余皆師潛溪公處士遇余¶最厚柏以伯父左
春坊左庶子濟所録狀來請銘誼不敢辭¶乃為表其墓
曰¶
孟子謂以法死者非正命亦視其所為何如耳使獲罪
於義<md:KR4h0102_SBCK_092-2a>¶理而抵法如孟子之言可也倘所為合乎義而遭
逢事變隕¶身于難得命之正也孰加焉故比干之死於
君申生之死於¶父童汪踦之死於國孔子皆取之茍不
由義而負恥含垢以¶全其生縱登上壽歿牖下君子視
<pb:KR4h0102_WYG_092-3a>
之猶狐䑕之斃腐曷足謂¶之正命乎若處士者以身代
兄死于仁義其所全者大矣其¶於天之所畀可謂無負
矣壽雖不長名則永存為善之報寜¶不在其子孫哉¶
　　黄灣馬公墓表　　　　　　　　徐一夔¶
黄灣馬公之既歿也其孤葬于其鄉菩提山長生嶺之
原後¶十有二年值¶大朝更化徙郡縣巨姓居于中州馬
氏亦徙居潁上又十有¶二年其孤自潁奉其母以還歿
於濠上之舟中含哀茹毒裹<md:KR4h0102_SBCK_092-2b>¶遺骸而南與公合葬既襄
<pb:KR4h0102_WYG_092-3b>
事匍匐走見余泣且言曰我先人¶有潛徳不肖孤以奔
播故不得請銘于當世立言君子以貽¶不朽今著作家
為東南所推重者在先生矧不肖孤又辱有¶一日之雅
寜靳而不為之執筆乎余記張氏陷吴門之嵗避¶地黄
灣時馬公捐世未乆其孤嘗闢館以處我而使其子與¶
姪於余授經余以亂故為三年留故知公為悉於義不
得辭¶乃本其世系與其行實之尤章章者為之表公諱
振字廷舉¶其先汴人從宋南遷居今海寜縣之黄灣譜
<pb:KR4h0102_WYG_092-4a>
牒散失莫能考¶其傳序大父以行稱是為萬十宣教父
諱君玉習知鹽筴¶事元至元間仕為西路鹽司典史母
鄭氏盛年而寡守志不¶易以撫遺孤馬氏世業鬻海藉
羣鹵丁以事淋熬屬嵗大侵¶羣鹵丁散去其母盡鬻簪
珥以活之公於經史頗通大意幼<md:KR4h0102_SBCK_092-3a>¶游鄉校以父喪未卒
業而歸事母至孝色順辭婉迎承母意¶以理家政其後
家日以裕不厚自封殖郷黨親戚有不能自¶存者皆周
給之性度寛厚與人交不置町畦亦頗尚氣里有¶出已
<pb:KR4h0102_WYG_092-4b>
右者則折之以義使自媿伏平生不惑於邪説里人有¶
疾輒赴詭祠吹簫擊皷刲羊釃酒曰以祛菑公曰此正
所謂¶非其鬼而祭之諂也絶而不為浙俗信佛多貲之
家莫不争¶施財以華飾其居曰以種福公曰彼惑於因
果輪迴之説故¶至是施財於生前而收福於死後理無
是也家雖餘饒不以¶一錢尺帛施僧惟篤於教事毎語
其子曰吾觀諸孫多秀發¶宜擇良先生教之曰讀書知
禮義可以持家可以發身將屬¶纊其子請遺訓又以為
<pb:KR4h0102_WYG_092-5a>
言故其子奉命惟謹雖在衰絰亟築¶館為設教之地故
長史朱君右過之嘗本其意而名之曰詒<md:KR4h0102_SBCK_092-3b>¶教可以見其
為人矣公之殁以元至正十有六年二月某日¶得年六
十有一葬以某年十月某日配朱氏孝順慈儉為婦¶為
母皆盡其道其歿也年八十有四而袝葬之日則¶大明
洪武之十有六年正月某日也子男四長繼周次維周¶
以督海運功元授杭州路總管府判官次用周出繼弟
同知¶嘉興路總管府事某後次臣周後公十二年卒女
<pb:KR4h0102_WYG_092-5b>
二長適沈¶某次適董某孫男二人曰絅曰秩皆明經舉
進士絅蚤亡秩¶今為潁上縣儒學訓導孫女七人曽孫
十人女五人嗚呼自¶夫鬼之説盛於荆楚而江以南莫
不媚鬼自夫佛之教行於¶中國而浙以西事佛為甚至
於家塾黨庠之制既廢富而不¶知教不獨遐陬僻壤為
然雖鄒魯之邦亦或有之夫人茍有¶材力命與時逢能
使其家轉約為裕亦易易耳求其有卓然<md:KR4h0102_SBCK_092-4a>¶之見不媚鬼
不事佛而鰓鰓然以教為事如馬公者蓋亦鮮¶見余以
<pb:KR4h0102_WYG_092-6a>
其事可以範俗是用掲之于墓¶
　　朱處士墓表　　　　　　　　　朱　¶亷
士有不階一命而功被乎鄉里力可以報怨而反施徳
于仇¶人若朱處士文髙者可謂長者矣文髙一名崈世
居金華之¶永康其地曰金成宋之初亡元兵之入括蒼
者道出金華而¶永康正當其衝暴民乘間嘯聚剽掠處
士與從兄平高糾率¶鄉民利兵嚴警以自捍衛閭井賴
以安全大姓陳氏以武斷¶鄉曲莫敢與校平高獨與抗
<pb:KR4h0102_WYG_092-6b>
立不相下由是有隙平髙既歿¶陳氏挾舊怨以危禍中
處士幾至不測有徳處士者知其寃¶狀以告縉雲陶翁
翁力救之事以故得釋元既混一海内陳¶之弟有怨於
兄詣官發其隂事陳敗其親戚僕從皆當從坐<md:KR4h0102_SBCK_092-4b>¶有司檄
處士捕之處士不念舊事止械陳于官而為之言俾¶用
自首例盡釋其從坐者所活百餘人時民方新附軍帥
史¶弼署處士防禦鎮撫令搜捕反者利賞與者多縛獻
平民處¶士憫其無辜悉縱遣之全活甚衆人益稱為長
<pb:KR4h0102_WYG_092-7a>
者嗚呼世有¶遭睚眦之辱輒深蓄不忘及其可報報之
不遺餘力此其人¶視處士何如哉處士之先出於漢槐里
令雲槐里七世孫汎¶嘗為東陽太守後移守臨海其孫
埴復守東陽始自平陵來¶居東陽東陽今為金華金華
之朱氏皆其後也始居金成者¶曰昌昌孫元吉是為處
士之曽祖祖智父彦實皆不仕處士¶自幼孝謹宗婣鄉
里咸稱其有敦睦之行以某年某月某日¶卒享年若干
娶劉氏子男二人如璲如登孫男三人捨巳昶¶錢法曽
<pb:KR4h0102_WYG_092-7b>
孫男五人源祐宛寔宗寔好讀書有名士林某年某<md:KR4h0102_SBCK_092-5a>¶月
某日葬于義和鄉松坡之原浦江義門鄭彬朱氏婿也
以¶何之權所作處士行狀為之求文以表其墓嗟夫人
有一行¶之善不及登載簡冊其事寖乆遂致湮滅無傳
者多矣是故¶君子恐一善之不聞茍有聞焉亟為稱述
以顯著其事不沒¶人之善也余故序次處士之行而表
之以辭曰¶
身居其位民社所繫遭時之艱所宜捍衛有若處士沉
<pb:KR4h0102_WYG_092-8a>
跡畎¶疆乃能奮身以保其鄉被兇加陷幾至不測在死
而生豈伊¶人力及彼敗亡孰不擠之乃憫其黨活之險
危功施鄉里徳¶以償怨兼兹二美古亦罕見自古為善
福禄之根天之所報¶不必其身松石之原表辭在石後
有顯者無昧先徳¶
　　故元翰林侍講學士陳公墓表　　蘇伯衡¶
在昔元至正己丑盜發海上又明年汝潁繼變不五六
年淮<md:KR4h0102_SBCK_092-5b>¶東西江左右湖南北罔不煽亂如海中漚前者未
<pb:KR4h0102_WYG_092-8b>
滅而後者¶復起土崩之患危在朝夕其君臣當夙夜惕
勵憂勤殫竭心¶膂撥亂而反之正若救焚拯溺之不暇
乃誕相與般樂淫荒¶視宴安之日尤有甚者畧不以攘
除事置思慮蓋懷奸怙寵¶專權稔惡蠱惑帝至于此則
圖嚕特穆爾也公於時官文學¶憤激于衷憂形于色率
御史善材抗疏彈擊不少顧忌萬一¶帝心感悟焉使帝
因公之言力誅奸臣以謝天下反昔所為¶圖彌菑變猶
可以登中興之功救須㬰之運奈何奸臣甫竄¶而遽用
<pb:KR4h0102_WYG_092-9a>
顧譴公非宜言而欲殺之由是衆正解體盜賊横行¶兵
交闕下擁衆觀望者相隨屬㝢縣割裂生民塗炭¶大明
問罪之師至通州帝遂棄宗廟遁而社稷墟矣是雖運¶
祚之有所終厯數之有所歸抑豈不以疏法家拂士忽
忠言<md:KR4h0102_SBCK_092-6a>¶至計也哉嗟夫亡國之主未有不以奸邪為賢而
以忠讜為¶狂者也亦未有柄用非人以言為諱而國能
存者也故公伯¶祖宋相宜中景定初以攻丁大全而編
管建昌軍公以劾圖¶嚕特穆爾而幾見殺丞相之言不
<pb:KR4h0102_WYG_092-9b>
用後二十餘年而宋社以¶屋公之言不用後十餘年而
元社以屋書曰與亂同事罔不¶亡信矣夫丞相也公也
生與阨㑹何其絶相佀也豈非不幸¶與然身躓而名隨
之初非不幸也而况元亡公分致死以殉¶國雖掣之肘
而其心則與乃祖行軍司馬死汾水闗同諒也¶一門之
内百嵗之間風烈相終始所謂世篤忠貞者哉嗚呼¶公
姓陳氏諱達字元達温之永嘉人家婺之蘭溪自司馬
始¶髙祖彦宋累贈少傅元贈中奉大夫秘書郎䕶軍追
<pb:KR4h0102_WYG_092-10a>
封永嘉¶郡侯諡安惠曽祖永春宋累贈少師元贈集賢
學士資徳大<md:KR4h0102_SBCK_092-6b>¶夫上䕶軍追封永嘉郡侯諡恭禧祖自中
即司馬元贈銀青¶光禄大夫大司徒上柱國追封温國
公諡康順考諱萍元銀¶青光禄大夫大司徒宣政院使
兼延慶院使領吐蕃宣慰使¶髙祖妣王氏曽祖妣楊氏
竝封永嘉郡夫人祖妣楊氏封温¶國太夫人妣江氏封
温國夫人而公沈氏出也三嵗而孤伯¶母陳留郡夫人
江氏鞠育之長大年十五徴入宿衛二十學¶書於平章
<pb:KR4h0102_WYG_092-10b>
喀喇公庫庫待制杜公本學詩於張徵君天雨馬¶教授
伯誠三十書名與喀喇公上下欽安殿成在廷善筆札¶
者咸書榜上進獨用公所進者至正壬辰擢端本堂司
經尋¶轉正字又遷文學立朝慕汲黯之為人事無大小
言必剴切¶皇太子禮貌之不徒以其善書也劾圖嚕特
穆爾實丁酉冬¶賴太子苦諌得不殺遂辭所居官明年
遵海南歸永嘉即墓<md:KR4h0102_SBCK_092-7a>¶下以居從進士陳髙授尚書周易
語及時事輒流涕於邑既¶而帝見亂甚始思公顧其兄
<pb:KR4h0102_WYG_092-11a>
大都留守阿穆爾克問公安在對¶曰病卧故里即日以徴
事郎同僉太常禮儀院事召不拜又¶召拜集賢直學士
亞中大夫兼太子贊善最後召以翰林侍¶講學士資徳
大夫知制誥同修國史同知經筵事後兩召皆¶有御衣
上尊之賜而公終巳不赴其言曰吾嘗見病者不早¶使
醫師治之及在膏肓始召醫從事雖扁鵲亦走而巳今
國¶事如此豈臣子之所忍見然賢如先丞相處輔弼之
地猶不¶能存宋於垂亡况吾之才職以論思獨能存元
<pb:KR4h0102_WYG_092-11b>
於垂亡乎¶王師克温公自沈淵軍士出之引佩刀自裁
軍士奪之乃斷¶髮示無用猶安置濠州後遇赦任便居
住乃還蘭溪病風痺¶且三年矣聞有薦之于<md:KR4h0102_SBCK_092-7b>¶朝者遂却
藥不御而卒公生以元之至治壬戌七月一日卒¶以洪
武乙夘十月六日葬蘭溪縣甘棠鄉門村原以壬戌十¶
月二十日娶江氏封永嘉郡夫人子男五曰智曰聦曰
常曰¶定曰醜女三一適永嘉鮑行一適黄巖鮑丑一許
嫁蘭溪楊¶&KR0008;孫男二震彰今翰林吳君况嘗銘公墓矣
<pb:KR4h0102_WYG_092-12a>
而聰謂伯衡不¶可無一言白公之志伯衡惟君子所貴
大節為先公所樹立¶豈不偉哉乃若既貴且富而孜孜
問學施徳於人而不自以¶為恩人即或負之而亦不以
為恨他人未易能也在公何難焉¶出入兩宫待遇之隆
賜予之渥他人不可致也何足為公榮¶雖其字畫一代
不數人亦公餘事耳以故不備述而獨書其¶闗於國者
表諸神道其辭不殺蓋以公言不用於當時為可¶惜公
行無愧於先祖為可貴庶有國者以懲而事君者以勸<md:KR4h0102_SBCK_092-8a>¶
<pb:KR4h0102_WYG_092-12b>
云系以辭曰¶
火之初爇未至烈烈升斗之水沃可以滅及其燎原煙
焰漲¶天雖竭江河烏能捄旃國歩方艱不用公言國歩
孔棘乃召¶公還有䇿莫施還也何禆不榮以禄乃分之
宜國破城亡誓¶欲捐軀不獲直遂天歟人歟死雖不果
義則無愧世其家者¶庶其在是¶
　　<md:KR4h0102_SBCK_092-9b>¶國子博士王仲縉墓表　　　　　王汝玉¶
仲縉諱紳姓王氏其先太原人也初遷祖彦超為周鳳
<pb:KR4h0102_WYG_092-13a>
翔節¶度使始由㑹稽徙居金華之義烏今王氏遂為義
烏人十三¶世祖固從安定胡先生遊登宋皇祐五年進
士第得官恩陽¶令其後子孫皆業儒躋膴仕詳著王氏
家乘考褘字子充以¶文行重海内與潛溪宋先生齊名¶
大明初擢儒臺校理厯官起居注出佐南康臨漳二郡
後<md:KR4h0102_SBCK_092-10a>¶朝廷開館修元史召為總裁官尋擢翰林待制使雲
南仗節¶死時仲縉甫十三年聰明過人落筆為文沛然
不可禦鞠于¶伯氏綬事母夫人何氏盡孝及卒哀毁踰
<pb:KR4h0102_WYG_092-13b>
禮未幾綬亦沒仲¶縉獨綜理生産作業㷀㷀憂患中而
傑然負奇志視世務瑣¶瑣無足動其中暇日益取經史
百氏言窮其浩愽㑹其旨歸¶曲而暢之觸而引之縱橫
磅礴出入上下務探擷其精美乃¶巳潛溪先生一見即
器之曰吾友王待制其有後乎一時俊¶傑多自服不逮
蜀王尊賢下士聞之馳書幣聘致待以客¶禮仲縉痛先
待制死節蠻徼遺骼未返丘隴白其情事¶王悼憫之給
道里費以行至雲南訪求不獲遂即死所奠祭¶仰天號
<pb:KR4h0102_WYG_092-14a>
慟幾絶過者為之泣下霑襟述滇陽慟哭記以著志¶既
還王慰勞備至蜀人無貴賤咸知敬愛居無何有以仲<md:KR4h0102_SBCK_092-10b>¶縉名行薦者徴諸天官授國子愽士諸生方翕然嚮慕
而仲¶縉不幸卒焉實洪武庚辰十二月丙午也享年四
十有一明¶年三月壬申子稌奉柩歸葬象鼻岡之原娶
丁氏曹氏生四¶子長穆次即稌次稔次稚仲縉平生無
他嗜好惟喜為文章¶有繼志齋集三十巻藏于家昔勝
國之季海㝢割裂光嶽氣¶分不完學者所習肄委靡極
<pb:KR4h0102_WYG_092-14b>
矣待制公以豪傑挺邁之姿力¶矯時弊追古道而反之
倡為雄偉閎大之辭際¶皇朝龍興之運俾天下後生晚
進有志斯文者讀之若披雲¶翳而覩青天不知心目開
朗也及持節使絶域慷慨徇義視¶死如歸遂使倔強蠻
獠凜然知中國威風氣燄之可畏迨¶王師南征勢若破
竹而六詔數千里咸入版圗公實有功焉¶僉謂天之佑
相盛徳不在其身必在其後人仲縉年富力強<md:KR4h0102_SBCK_092-11a>¶學篤而
行修其來者殆未艾異日必能繼厥先緒成一家言¶以
<pb:KR4h0102_WYG_092-15a>
黼藻¶皇猷鳴國家太平之盛夫何未及中壽而遽奪其
生焉葬之¶五年王汝玉氏悲待制公不昌其嗣仲縉之
不遂其志而表¶其墓曰¶
天之於人賦以才者或不賦之以壽豈二者不得而兼
有邪¶抑亦抱魁梧之才者能漏造化之機先事物之兆
非特為人¶所忌嫉鬼神亦將忌嫉之邪夫亦天下之事
有不期而相值¶耶若仲縉之才之壽其必居一於此矣
余不得而知也待制¶公爽靈在天地間與日月争光而
<pb:KR4h0102_WYG_092-15b>
乃靳嗇其報竟何為哉竟¶何為哉然稌也績學能文王
氏之澤庶幾在是<md:KR4h0102_SBCK_092-11b>¶　
　
　
　
　
　明文衡巻九十二
