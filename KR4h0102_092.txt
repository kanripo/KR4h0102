# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.442394
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 92
#+PROPERTY: FILE SB04n0454-092皇明文衡-卷之九十二.
<pb:KR4h0102_SBCK_092-1a>¶
皇明文衡卷之九十二¶
　　墓表¶
　　　貞義處士鄭府君墓表　樓璉¶
金華之浦江有孝義門曰鄭氏鄭氏有好學篤義之君子曰¶
處士諱洧字仲宗其言慤而信其行和而謹少受業于太史¶
潜溪公劬躬勩志痛自䋲斵籠鷄臥榻之側聞鷄&KR0004;號&KR0186;危¶
坐誦讀至夜二皷不休由是盡通貫聖賢經訓&KR0057;精於朱氏¶
論議根據仁義下筆爲文有奇俊語一時老儒多嘆譽之其¶
家合族以食男女數百人處士事尊長待昆弟御卑㓜壹以¶
誠篤恭順爲本上下莫不宜之洪武十九年　詔天下度田¶
繪彊畛爲啚命太學生涖其役太學生有以賄敗者蔓連大¶
家多坐死䖏士兄濂時主家政名連于牒當就逮京師䖏¶
<pb:KR4h0102_SBCK_092-1b>¶
士老其兄&KR0108;曰吾家以義名吾先曽祖弟昆坐誣罪争先死¶
維楊獄吾兄老矣吾可不代兄而使之就吏乎遂詣理自誣¶
服死金&KR0092;其䘮歸不惟其家&KR0152;之哀而鄕人靡不哀之不特¶
識之者爲之涕泣凢聞鄭氏事者靡不悼其不幸也處士曽¶
祖諱徳璋宋青田縣尉昆弟相代死者也祖諱文轟父諱鉅¶
母周氏配張氏有淑德賢行子男二人檪柏女二人孫男五¶
人&KR3782;烝耿煔烐曽孫男一人瑄處士卒於十九年七月八日¶
年五十有三以明年七月七日葬于白麟溪北二里潘坂之¶
原鄕人私謚曰貞義柏有文學與余皆師潜溪公處土遇余¶
最厚柏以伯父左春坊左庻子濟所錄状來請銘誼不敢辭¶
乃爲表其墓曰¶
孟子謂以法死者非正命亦視其所爲何如耳使&KR0023;罪於義¶
<pb:KR4h0102_SBCK_092-2a>¶
理而抵法如孟子之言可也倘所爲合乎義而遭逢事變隕¶
身于難得命之正也孰加焉故比干之死於君申生之死於¶
父童汪踦之死於國孔子皆取之茍不由義而&KR0018;耻含垢以¶
全其生縱登上壽殁牖下君子視之猶狐䑕之斃腐曷足謂¶
之正命乎&KR0002;處士者以身代兄死于仁義其所全者大矣其¶
於天之所&KR0140;可謂無&KR0018;矣壽雖不長名則永存爲善之报寕¶
不在其子孫哉¶
　　　黄灣馬公墓表　徐一夔¶
黄灣馬公之旣殁也其&KR0012;葬于其鄕菩提山長生嶺之原後¶
十有二年値¶
大朝更化從郡縣巨姓居于中州馬氏亦徙居穎上又十有¶
二年其&KR0012;自穎奉其母以還殁於濠上之舟中含哀茹毒褁¶
<pb:KR4h0102_SBCK_092-2b>¶
遺骸而南與公合葬旣㐮事匍匐走見余泣且言曰我先人¶
有潜德不肖&KR0012;以奔播故不得請銘于當丗立言君子以貽¶
不朽今著作家爲東南所推重者在先生矧不肖&KR0012;又辱有¶
一日之雅寕靳而不爲之執筆乎余記張氏䧟呉門之歳避¶
地黄灣時馬公&KR0162;丗未乆其&KR0012;嘗闢舘以處我而使其子與¶
姪於余授經余以乱故爲三年留故知公爲悉於義不得辞¶
乃本其丗系與其行實之&KR0057;章章者爲之表公諱振字廷舉¶
其先汴人從宋南遷居今海寕縣之黄灣譜牒散失莫能考¶
其傳序大父以行稱是爲萬十一宣敎父諱居玉習知䀋筴¶
事元至元間仕爲西路塩司典史母鄭氏盛年而寡守志不¶
易以撫遺&KR0012;馬氏丗業鬻海藉群鹵丁以事淋熬屬歳大侵¶
群鹵丁散去其母尽鬻簮珥以活之公於經史頗通大意㓜¶
<pb:KR4h0102_SBCK_092-3a>¶
游鄕校以父䘮未卒業而歸事母至孝色順辭婉迎承母意¶
以理家政其後家日以&KR0073;不厚自封殖鄕黨親戚有不能自¶
存者皆周給之性度寛厚與人交不置町畦亦頗尚氣里有¶
出巳右者則折之以義使自媿伏平生不惑於邪說里人有¶
疾輙赴詭祠吹簫擊皷刲羊釃酒曰以祛菑公曰此正所謂¶
非其&KR0017;而祭之謟也絶而不爲浙俗信佛多貲之家莫不争¶
施財以華飾其居曰以種福公曰彼惑於因果輪廻之說故¶
至是施財於生前而收福於死後理無是也家雖餘饒不以¶
一錢尺帛施僧惟篤於敎事毎語其子曰吾&KR0026;諸孫多秀發¶
宜擇良先生敎之曰讀書知禮義可以持家可以發身將屬¶
纊其子請遺訓又以爲言故其子奉命惟謹雖在衰經亟築¶
舘爲設敎之地故長史朱君右過之嘗本其意而名之曰詒¶
<pb:KR4h0102_SBCK_092-3b>¶
敎可以見其爲人矣公之殁以元至正十有六年二月某日¶
得年六十有一葬以某年十月某日配朱氏孝順慈儉爲婦¶
爲母皆盡其道其殁也年八十有四而祔葬之日則¶
大明洪武之十有六年正月某日也子男四長&KR0071;周次維周¶
以督海運功元授杭州路總管府判官次用周岀&KR0071;弟同知¶
嘉興路總管府事某後次臣周後公十二年卒女二長&KR0244;沈¶
某次&KR0244;董某孫男二人曰絅曰秩皆明經舉進士飼蚤亡秩¶
今爲頴上縣儒學訓導孫女七人會孫十人女五人嗚呼自¶
夫&KR0294;之說盛於荆楚而江以南莫不媚&KR0017;自夫佛之敎行於¶
中國而浙以西事佛爲甚至於家塾黨庠之制旣廢富而不¶
知敎不獨遐陬僻壤爲然雖鄒魯之&KR0022;亦或有之夫人茍有¶
材力命與時逢能使其家轉約爲&KR0073;亦易易耳求其有卓然¶
<pb:KR4h0102_SBCK_092-4a>¶
之見不媚&KR0294;不事佛而諰諰然以敎爲事如馬公者蓋亦鮮¶
見余以其事可以範俗是用揭之于墓¶
　　　朱處士墓表　朱廉¶
士有不階一命而功&KR0013;乎鄕里力可以報怨而反施德于&KR0311;¶
人&KR0002;朱處士文髙者可謂長者矣文高一名崈世居金華之¶
永康其地曰金成宋之&KR0004;亡元兵之入括蒼者道出金華而¶
永康正當其衝&KR0064;民乗間嘯聚剽掠處士與從兄平高紏率¶
鄕民利兵嚴警以自捍衝閭井賴以安全大姓陳氏以武斷¶
鄕曲莫敢與校平高獨與杭立不相下由是有&KR0169;平高旣殁¶
陳氏挾舊怨以危禍中處士幾至不測有德處士者知其&KR0072;¶
狀以告縉雲陶翁翁力救之事以故得釋元旣混一海内陳¶
之弟有怨於兄詣官發其隂事陳敗其親戚僕從皆當從坐¶
<pb:KR4h0102_SBCK_092-4b>¶
有司檄處士捕之處士不念舊事止械陳千官而爲之言俾¶
用自首例盡釋其從坐者所活百餘人時民方新附軍帥史¶
弼署處士防禦鎮撫令捜捕反者利賞與者多縛獻平民處¶
士憫其無&KR0499;悉縱遣之全活甚衆人益稱爲長者嗚呼世有¶
遭睚眦之辱輙&KR0055;蓄不忘及其可報報之不遺餘力此其人¶
視處士何如哉處士之先出於漢槐里令雲槐里七世孫汎¶
嘗爲東陽太守後移守臨海其孫埴復守東陽始自平陵來¶
居東陽東陽今爲金華金華之朱氏皆其後也始居金成者¶
曰昌昌孫元吉是爲處士之曾祖祖智父彦實皆不仕處士¶
自㓜孝謹宗婣鄕里咸稱其有敦睦之行以某年某月某日¶
卒享年&KR0002;干娶劉氏子男二人如璲如登孫男三人捨已昶¶
錢法曾孫男五人源祐宛寔宗寔好讀書有名一林某年其¶
<pb:KR4h0102_SBCK_092-5a>¶
月某日葬于義和鄕松坡之原浦江義門鄭彬朱氏婿也以¶
何之權&KR0001;作處士行狀爲之求文以表其墓嗟夫人有一行¶
之善不及登載簡冊其事寖乆遂&KR0241;湮滅無傳者多矣是故¶
君子恐一善之不聞茍有聞焉亟爲稱述以顯著其事不没¶
人之善也余故序次處士之行而表之以辭曰¶
身居其位民社&KR0001;繫遭時之艱&KR0001;宜捍衛有&KR0002;處士沉跡畎¶
疆乃䏻&KR0108;身以保其鄕&KR0013;&KR0495;加䧟幾至不測在死而生豈伊¶
人力及&KR0013;敗亡孰不擠之乃憫其黨活之險危功施鄕里徳¶
以償怨兼兹二美古亦罕見自古爲善福祿之根天之&KR0001;報¶
不必其身松石之原表辭在石後有顯者無昧先徳¶
　　　故元翰林侍講學士陳公墓表　蘇伯衡¶
在昔元至正已丑盗發海上又明年汝頴繼變不五六年淮¶
<pb:KR4h0102_SBCK_092-5b>¶
東西江左右湖南北罔不煽亂如海中漚前者未滅而後者¶
復起土崩之患危在朝夕其君臣當夙夜惕勵憂勤殫竭心¶
膂撥亂而反之正&KR0002;救焚拯溺之不暇乃誕相與盤樂淫荒¶
視宴安之日猶有甚者畧不以攘除事置思慮蓋懷奸怙寵¶
專權稔惡蠱惑帝至于此則秃魯帖木兒也公於時官文學¶
憤激于&KR0168;憂形于色率御史善材抗䟽彈擊不少顧忌萬一¶
帝心感悟焉使帝因公之言立誅奸臣以謝天下反昔所爲¶
圖彌菑變猶可以登中興之功救湏&KR0119;之運柰何奸臣甫竄¶
而遽用顧譴公非宜言而欲殺之由是衆正解體盗賊横行¶
兵交闕下擁衆觀望者相随屬寓縣割裂生民塗炭¶
大明問罪之師至通州帝遂棄宗廟遁而社稷墟矣是雖運¶
祚之有所終曆數之有所㱕抑豈不以䟽法家拂士忽忠言¶
<pb:KR4h0102_SBCK_092-6a>¶
至計也哉嗟夫亡國之主未有不以奸邪爲賢而以忠讜爲¶
狂者也亦未有柄用非人以言爲諱而國能存者也故公伯¶
祖宋相宜中景定&KR0004;以攻丁大全而編管建昌軍公以劾秃¶
魯帖木兒而幾見殺丞相之言不用後二十餘年而宋社以¶
屋公之言不用後十餘年而元社以屋書曰與亂同事罔不¶
亡信矣夫丞相也公也生與阨會何其絶相佀也豈非不幸¶
與然身躓而名隨之&KR0004;非不幸也而况元亡公分致死以殉¶
國雖掣之肘而其心則與乃祖行軍司馬死汾水&KR0028;同諒也¶
一門之内百歲之間風烈相終始所謂世篤忠貞者哉嗚呼¶
公姓陳氏諱達字元達温之永嘉人家婺之蘭溪自司馬始¶
高祖彦宋累贈少傅元贈中奉大夫秘書郞護軍追封永嘉¶
郡侯謚安惠曾祖永春宋累贈少師元贈集賢學士資德大¶
<pb:KR4h0102_SBCK_092-6b>¶
夫上護軍追封永嘉郡侯謚恭禧祖自中卽司馬元贈銀靑¶
光祿大夫大司徒上柱國追封温國公謚康順考諱萍元銀¶
靑光祿大夫大司徒宣政院使兼延慶院使領吐蕃宣慰使¶
高祖妣王氏曾祖妣楊氏竝封永嘉郡夫人祖妣楊氏封温¶
國太夫人妣江氏封温國夫人而公沈氏出也三歲而&KR0012;伯¶
母陳留郡夫人江氏鞠育之長大年十五徴入&KR0043;衞二十學¶
書於平章康里公巙巙待制杜公本學詩於張貞君天雨馬¶
敎授伯誠三十書名與康里公上下欽安殿成在廷善筆札¶
者咸書榜上進獨用公所進者至正壬辰擢端本堂司經㝷¶
轉正字又遷文學立朝慕汲黯之爲人事無大小言必剴切¶
皇太子禮貌之不徒以其善書也劾秃魯帖木兒寔丁酉冬¶
頼太子苦諌得不殺遂辭所居官明年遵海南歸永嘉卽墓¶
<pb:KR4h0102_SBCK_092-7a>¶
下以居從進士陳高授尚書周易語及時事輙流涕於邑既¶
而帝見亂甚始思公顧其兄大都留守愛穆&KR0084;問公安在對¶
曰病臥故里卽日以徴事郎同僉太常禮儀院事召不拜又¶
召拜集賢&KR0033;學士亞中大夫兼太子賛善最後召以翰林侍¶
講學士資德大夫知制誥同修國史同知經筵事後兩召皆¶
有御衣上尊之賜而公終巳不赴其言曰吾嘗見病者不早¶
使醫師治之及在膏盲始召醫從事雖扁鵲亦走而巳今國¶
事如此豈臣子之所忍見然賢如先丞相處輔弼之地猶不¶
能存宋於垂亡况吾之才職以論思獨能存元於垂亡乎¶
王師克温公自沉淵軍士出之引佩刀自裁軍士奪之乃斷¶
髪示無用猶安置濠州後遇赦任便居住乃還蘭溪病風痺¶
且三年矣聞有薦之于¶
<pb:KR4h0102_SBCK_092-7b>¶
朝者遂&KR0077;藥不御而卒公生以元之至治壬戌七月一日卒¶
以洪武乙卯十月六日葬蘭溪縣甘棠鄉門村原以壬戌十¶
月二十日娶江氏封永嘉郡夫人子男五曰智曰聦曰常曰¶
定曰醜女三一&KR0244;永嘉鮑行一&KR0244;黃巖鮑丑一許嫁蘭溪楊¶
珠孫男二震彰今翰林呉君況嘗銘公墓矣而聰謂伯衡不¶
可無一言白公之志伯衡惟君子所貴大節爲先公所&KR0035;立¶
豈不偉哉乃&KR0002;旣貴且富而孜孜問學施德於人而不自以¶
爲恩人或&KR0018;之而亦不以爲恨他人未易能也在公何難焉¶
出入兩宫待遇之隆賜予之渥他人不可致也何足爲公榮¶
雖其字畫一代不數人亦公餘事耳以故不備&KR0274;而獨書其¶
&KR0028;於國者表諸神道其辭不殺蓋以公言不用於當時爲可¶
惜公行無愧於先祖爲可貴庻有國者以懲而事君者以勸¶
<pb:KR4h0102_SBCK_092-8a>¶
云系以辭曰¶
火之&KR0004;&KR0353;未至烈烈升斗之水沃可以㓕及其燎原煙熖漲¶
天雖竭江河烏能捄旃國歩方艱不用公言國歩孔&KR0068;乃召¶
公還有䇿莫施還也何禆不榮以祿乃分之宜國破城亡誓¶
欲捐軀不&KR0023;&KR0033;遂天歟人歟死雖不果義則無愧世其家者¶
庻其在是¶
　　　處士盧公墓表　方希古¶
士之出於三代之盛者豈皆賢哉世敎旣明勸懲之道旣備¶
雖有未至者不得不企而及也生乎三代之後者上焉莫爲¶
之率蹈乎邪者非惟不之禁而或以取榮趨乎義者非惟無¶
以勸而&KR0244;以取困故道之行也中人皆可以爲善及其廢也¶
賢者之資不能以自立於不能自立之時而有由禮秉義之¶
<pb:KR4h0102_SBCK_092-8b>¶
士可不謂難能耶若盧處士者是巳處士生元中世俗淪於¶
胡夷天下皆辮髪椎䯻習其語言文字馳馬帶劍以爲常處¶
士居雖近市然恬冲坦静不樂芬華長衣危㡌徐言雅歩操¶
儒生禮不變事後母下心　氣甚得子道遇宗族鄕里一以¶
柔和不較爲先有犯者對之㣲&KR0015;恂恂酬答恐傷其意由是¶
斯人亦不忍侮之居家雖無事必蚤起櫛冠洒掃堂寢非疾¶
病未嘗一日怠好讀書纂集古賢人粹言及今人文&KR0002;嗜飲¶
食言&KR0002;不能出口至論古今事當否得失成敗禍福及處之¶
之宜詳審精深雖善辨者不能窮也親賔㑹集道前舊所歷¶
見聞可法戒者以爲樂煦煦如也不肖者見之而愧善者見¶
之而慕乆與之居而不見其可厭蓋其天性粹羙雖不同乎¶
流俗而亦求不絶異于人故其生也人安之其没也莫不悼¶
<pb:KR4h0102_SBCK_092-9a>¶
惜焉盧氏盛於齊周隋唐之際居台之寧海者其族衆多號¶
桑洲盧氏者處士族也曽大考國華大考天麟考至公皆以¶
善稱妣陳氏繼母王氏處士諱中字思誠配方氏予之姑也¶
子二人曰質曰朴一女&KR0244;同縣張宗雅男曰乾一質以縣學¶
諸生登　國朝洪武二十一年進士第對䇿　殿廷¶
天子奇其文擢寘第三授承事郎翰林院編修人榮處士善¶
敎子而處士益謙退&KR0002;不預聞者後二年庚午處士年六十¶
四以十月七日卒于家以訃聞　詔賜驛舟楮幣遣歸以明¶
年正月九日葬于縣北梅林石門之原旣葬又四年乙亥質¶
陞中順大夫太常少&KR0056;以書來漢中俾述其事刻于墓士之¶
溺於習俗也乆矣以孔子之時三代遺風未盡變聖化之沾¶
英才大賢相望軰出而孔子猶嘆善人不可見得見有恒者¶
<pb:KR4h0102_SBCK_092-9b>¶
斯可矣况二千載之下禮樂亡缺之餘而習于近世之陋也¶
哉&KR0002;處士者不汙於浮薄而持心制行與古君子&KR0011;非所謂¶
善人有恒者耶以此之資使及三代之盛而&KR0023;近聖人之門¶
道德之盛必有大過人者其所就當不止於此然則余於處¶
士也安得不慕其賢而重有感也夫¶
　　　國子愽士王仲縉墓表　王汝玉¶
仲縉諱紳姓王氏其先太原祖人初遷祖彥超爲周鳳翔節¶
度使始由㑹稽徙居金華之義烏今王氏遂爲義烏人十三¶
世祖固從安定胡先生遊登宋皇祐五年進士第得官恩陽¶
令其後子孫皆業儒躋膴仕詳著王氏家乗考禕字子充以¶
文行重海内與濳溪宋先生齊名¶
大明初擢儒臺校理歷官起居注出佐南康臨漳二郡後¶
<pb:KR4h0102_SBCK_092-10a>¶
朝廷開舘修元史召爲摠栽官㝷擢翰林待制使雲南伏節¶
死時仲縉甫十三年聰敏過人落筆爲文沛然不可禦鞠于¶
伯氏綬事母夫人何氏盡孝及卒哀毀踰禮未幾綬亦没仲¶
縉獨綜理生産作業㷀㷀&KR0104;患中而傑然負竒志視世務&KR0200;¶
&KR0200;無足動其中暇日益取經史百氏言窮其浩&KR0054;㑹其㫖歸¶
曲而暢之觸而引之縱横磅礴出入上下務探擷其精美乃¶
已濳溪先生一見卽噐之曰吾友王待制其有後乎一時俊¶
傑多自服不逮　蜀王尊賢下士聞之馳書幣聘致待以客¶
禮仲縉痛先待制死節蠻徼遺骼未返丘隴白其情事¶
王悼憫之給道里費以行至雲南訪求不&KR0023;遂卽死所奠祭¶
仰天號慟幾絶過者爲之泣下霑澿述滇陽慟哭記以著志¶
旣還　王慰勞備至蜀人無貴賤咸知敬愛居無何有以仲¶
<pb:KR4h0102_SBCK_092-10b>¶
縉名行薦者徴諸天官授國子愽士諸生方翕然嚮慕而仲¶
縉不幸卒焉寔洪武庚辰十二月丙午也享年四十有一明¶
年三月壬申子稌奉柩歸塟象鼻岡之原娶丁氏曹氏生四¶
子長穆次卽稌次稔次推仲縉平生無他&KR0285;好惟喜爲文章¶
有繼志齋集三十卷藏于家昔勝國之季海㝢割裂光嶽氣¶
分不完學者所習肄委靡極矣待制公以豪傑挺邁之姿力¶
矯時弊追古道而及之倡爲雄偉閎大之辭際¶
皇朝龍興之運俾天下後生晚進有志斯文者讀之&KR0002;披雲¶
翳而覩靑天不知心目開朗也及持節使絶域慷&KR0099;徇義視¶
死如歸遂使倔強蠻酋凛然知中國威風氣&KR0395;之可畏迨¶
王師南征&KR0020;&KR0002;破竹而六詔數千里咸入版圖公實有功焉¶
僉謂天之佑相盛德不在其身必在其後人仲縉年富力強¶
<pb:KR4h0102_SBCK_092-11a>¶
學篤而行脩其來者殆耒艾異日必能継厥先緒成一家言¶
以黼藻¶
皇猷鳴國家太平之盛夫何未及中壽而&KR1096;奪其生焉葬之¶
五年王汝玉氏悲待制公不昌其㣧仲縉之不遂其志而表¶
其墓曰¶
天之於人賦以才者或不賦之以壽豈二者不得而兼有邪¶
抑亦抱魁梧之才者能漏造化之機先事物之兆非特爲人¶
所忌嫉&KR0017;神亦&KR0005;忌嫉之邪夫亦天下之事有不期而相值¶
耶&KR0002;仲縉之才之壽其必居一扵此矣余不得而知也待制¶
公爽&KR0149;在天地間與日月争光而乃靳嗇其報竟何爲哉竟¶
何爲哉然稌也績學能文王氏之澤庻幾在是¶
<pb:KR4h0102_SBCK_092-11b>¶
¶
皇明文衡卷之九十二¶
