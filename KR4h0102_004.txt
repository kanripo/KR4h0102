# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:00.321165
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0454-004皇明文衡-卷之四.
<pb:KR4h0102_SBCK_004-1a>¶
皇明文衡卷之四¶
　　樂章　琴操¶
　　　擬大明鐃歌鼓吹曲十二首(并序)王紳¶
　臣幸生明時𫉬際雍熈之治世職儒業而臣文叨&KR0060;禄位¶
　媿無以黼黻皇猷伏覩¶
太祖皇帝手提三尺取胡元平僣亂以肇造區夏所以雪近¶
代之耻其功誠不在湯武下可無所述以見于咏歌以&KR0013;¶
于音樂乎爰取漢魏以來所載鐃歌鼔吹詞傚其體爲十¶
　二篇以紀豐功偉烈曰大明鐃歌鼔吹曲以上雖其言蕪¶
陋不足以鋪張萬一或者命將出師之時用之軍旅行陣¶
　之間亦可以知¶
祖宗締造之艱難與佐命元勛之勞烈臣不勝惶愧之至¶
<pb:KR4h0102_SBCK_004-1b>¶
　　　元季亂極四海兵興¶
太祖皇帝起淮泗平僣亂正大綂爲神龍躍第一¶
神龍躍&KR0108;滄溟耀光彩&KR0045;烕靈沛厥澤甦羣生德所&KR0013;枯者¶
榮著仁譽藹義聲壹戎衣天下平混華夷俱來庭歲僅周武¶
功成考厥績如日升萬斯年昭大明¶
　　　　　　右神龍躍二十句(句三字)¶
　　　蠻子海牙以舟師扼采石王師與戰克之爲殪奔鯨¶
　　　第二¶
鯨之奔𫝑甚張率醜𩔖横大江礪厥刅比厥航聮伍爲什黠¶
且狂　皇旅&KR0108;義旗揚兵所指氷沃湯衝其要扼其吭有弗¶
若者嬰以鋩鯨既殪授我疆天兵赫赫從此光¶
　　　　　　右殪奔鯨二十句(十七句句三字/三句句四字)¶
<pb:KR4h0102_SBCK_004-2a>¶
　　　元將據建業天兵擊之爲開洪基第三¶
江之表惟建康&KR0018;天塹𫝑莫強彼昬不知肆譸張恃其險干¶
天常¶
皇震怒整戎行義旗一指虜馘亡授我首啓我疆大業巳建¶
洪祚昌¶
　　　　　　右開洪基十六句(十三句句三字/三句句四字)¶
　　　陳友諒據豫章¶
太祖親征之大戰鄱陽湖友諒死降其衆爲平江漢第四¶
江漢湯湯厥惟豫章醜虜慿之以恣冦攘屢渉我疆以跳以¶
踉天眷有明命我¶
哲皇爰整其旅以扼其吭戈矛洸洸旂旐煌煌部伍行行艂¶
艭將將鏖戰大呼雷轟電楊虜酋既斃虜衆亦降凱歌以還¶
<pb:KR4h0102_SBCK_004-2b>¶
<pb:KR4h0102_SBCK_004-2b>¶
漠義旗所指摧山震嶽君臣稽顙&KR0002;崩厥角舉族逺遁不待¶
誅縳既屋其社寰宇淸廓伊誰之力惟　皇先覺¶
　　　　　　石平胡&KR0022;十六句(句四字)¶
　　　方谷珎自元末䟦扈東海命將征之舉族來歸爲波¶
　　　海平第七¶
元政既不綱萬國兵搶攘梟雄利草昧突起溟海傍名號僣¶
相加狼貪狠如羊大舶連百艘雲濤相擊撞蕞爾鰍鱣窟自¶
擬蛟龍蔵天兵渡東浙疾&KR0002;列缺光投戈載妻子逃匿海中¶
决尋復係厥頸來詣轅門降震雷既輯聲朝暾出扶桑帖爾¶
波不興浩刼塵不&KR0045;残民沐文化宛&KR0002;鄒魯&KR0022;¶
　　　　　　右海波平二十二句(句五字)¶
　　陳友定㩀全閩出師執之爲拓閩境第八¶
<pb:KR4h0102_SBCK_004-3a>¶
眞主起淮泗沛澤加無垠陳氏逞顛猘烽火連七閩自恃險¶
且遠偃蹇不我臣天兵忽爾加&KR0108;擊速且神執訊仍𫉬醜困¶
彼涸轍鱗凱旋獻俘馘磔裂徇頑嚚海堧遂淸静千里無纎¶
塵群民樂蕃息煦煦涵陽春¶
　　　　　　右拓閩境十六句(句五字)¶
　　　張師道李思齊據關中天兵平之皆入職方爲定關¶
　　　陜第九¶
元德昏政棼棼氓戚憔𥸤于旻情上格命明君二竪無職方¶
狺梗我化據中原王師下加猶不循雄兵烈烈車噋噋鐡山¶
且碎虜&KR0154;存禠爾魄奪爾魂殱厥渠魁弔厥民關陜平蕩無¶
妖氛¶
　　　　　　右定關陜二十二句(十六句句三字/六句句四字)¶
<pb:KR4h0102_SBCK_004-3b>¶
　　　元社既屋苗裔猶存大兵再加窮極北漠而胡遂㓕¶
　　　爲蕩胡穴第十¶
元民有天下腥饘我中原垂髪裂冠冕士效咿嚘言¶
聖人受天命遠續星王傳手提三尺劒起自淮泗堧削平諸¶
僣亂胡遂竄■然屏迹雖甚邈天討不可延窮追及沙漠巢¶
穴無復全卓哉皇業勲上雪唐宋寃¶
　　　　　　右蕩胡穴十六句(句五字)¶
　　　明玉珎據全蜀僣大號師出討之舉國來降爲闢川¶
　　　蜀第十一¶
夏明氏據全蜀僣大號保西隩恃其險遠弗臣伏我師征之¶
兼水陸搤厥吻搗厥腹以杖擊地駭神速焚爾櫬受爾玉待¶
爾不死恩&KR0057;篤陶至和&KR0013;淸穆五十四洲歸化育¶
<pb:KR4h0102_SBCK_004-4a>¶
　　　　　　右開川蜀二十句(十五句句三字/五句句四字)¶
　　　元属梁王保雲南招諭不降師出征之梁王死六詔¶
　　　平爲斮苞枿第十二¶
巨木既蠧根本繇傾爰有旉枿猶假息以生¶
皇曰肆哉毋讟我兵俾其自歸庻不𢦤我氓屢遣使命諭以¶
至誠蠢玆弗靈恣其頑&KR0115;¶
皇赫斯怒爰整旅以行熊羆百萬如雷如霆摧朽拉枯烈烈¶
轟轟虜酋既殱㸑&KR0526;悉平遐邇歸化四海由以寧¶
　　　　　　右斮苞枿二十二句(十八句句四字/四句句五字)¶
　　　擬祭告天地樂章(凡十三)梁寅¶
禮局中承　詔分撰郊社宗廟樂章故有此作其音調乖¶
　戾雖不可&KR0013;之筦弦然出於¶
<pb:KR4h0102_SBCK_004-4b>¶
上命不敢棄其草謹録蔵之¶
　　　　迎神¶
天道大矣物繇以生地道廣矣物因以成惟鴻恩是資惟禋¶
祀是明神之格兮瞻&KR0813;紛其並迎¶
　　　　奠玉幣¶
奠以嘉玉栗而温兮薦以重幣燁其文兮庻鑒兹哉斯禮之¶
存兮¶
　　　　奉牲¶
旣䖍我祀旣具我牲角貴繭栗心之誠有苾其芬于豆于登¶
五音㑹合和而平¶
　　　　上帝酌獻¶
仰明明瞻巍巍如事父栗以䕫物莫稱徳曷報之酌用陶匏¶
<pb:KR4h0102_SBCK_004-5a>¶
斯其宜¶
　　　　地祇酌獻¶
𫝑廣厚徳含弘五行具百物生承天之施功之成何以報貺¶
醑惟馨¶
　　　　上帝亞獻¶
父事惟天格神以心赫赫在上洋洋若臨樂旣具止有鏘其¶
音酌言再之庻明明之䧏歆¶
　　　　地祇亞獻¶
母事惟地物無不載九榖旣登百貨是頼罔敢煩而瀆罔敢¶
忽而怠昭兹嘉貺沛兮未有艾¶
　　　　上帝終獻¶
禮行匪懈祀事孔明瑶席菲菲華鐙煌煌豐我粢盛㓗我豆¶
<pb:KR4h0102_SBCK_004-5b>¶
觴隂陽之和&KR0022;家之昌¶
　　　　地祀終獻¶
六府孔修生我兆民富媪之功陸海之珍洞洞屬屬清醑以¶
陳所佑維徳禎祥其臻¶
　　　　分獻¶
鸞輿下臨從百神金支秀華耀五雲壇峨峨靈欣欣位以序¶
列享明禋¶
　　　　徹爼¶
禮嚴厥初尤愼乎終徹以示敬儀雍雍嘒嘒管簫五音從¶
　　　　望燎&KR0287;¶
在繅(早)維玉在篚維幣禮從厥初廼燎廼瘞疑屹立以曕匪¶
終怠¶
<pb:KR4h0102_SBCK_004-6a>¶
　　　　送神¶
神飇若馳矞零上翔蒼龍並騰車以行顧兹瑶壇兮尚有榮¶
光¶
　　　擬朝㑹樂章(凡十二首)王景¶
　　　　天命有徳之舞¶
　　　　　嘉禾進¶
堪輿寧叶氣蒸萬彚茁嘉禾生祥飇瑞露凝光精一莖九穗¶
有三登田畯駿奔進¶
天廷薦宗廟將徳馨時和歳豐樂太平乃知¶
天子在𣗳徳雲龍風虎開休禎¶
　　　　　野繭成¶
瑞道昌至治明萬化滋植盈八荒猗歟野𧖟集我條桑載生¶
<pb:KR4h0102_SBCK_004-6b>¶
載成以玄以黄以登于明堂至和磅礴黼黻文章繅爲五采¶
絲上&KR0024;虞舜裳¶
　　　　　騶虞獻¶
騶虞至周服至仁表天造飢不食生畜行不踐生草¶
聖皇御宸極徳澤&KR0013;枯槁林邑神聖初召南風化首邁遐躅¶
前無偶啓貞符垂沐乆¶
　　　　　神龜呈¶
箕疇演洛之靈玄龜出¶
聖之徴　皇孝理表八紘役五神䇿六丁㣧五總符十朋介¶
金石利永貞¶
天子九九八十一萬嵗夀與天齊并¶
　　　　　黄河清¶
<pb:KR4h0102_SBCK_004-7a>¶
黄河清七百里水精宫下見底¶
聖人在位天心合并六合澄清萬國文明&KR0162;雜佩兮蒲津遺¶
玉玦兮龍門川后跽而陳辭兮錫蕃𨤲于¶
聖君¶
　　　　　四夷來¶
天子踐祚宏拓皇謨義聲翕沓隂肅陽嘘東欵扶桑西徼余¶
喜澣海祝栗統爲一家繩牽索引咸𫝊于都莫不震慴天休¶
涵濡　狉狉以拱宸樞王帛匪頒王㑹有圖萬歳千秋恊¶
我貞符¶
　　　　明徳新民之舞¶
　　　　　黄河澄清¶
聖人召和黄流獻奇澄波清且漣漪歕薄龍門震盪坤倪萬¶
<pb:KR4h0102_SBCK_004-7b>¶
雷呿張光燭化機上下一碧機動天随天啓¶
聖神河水爲淸天啓　聖神治化底成　聖德天齊造化䧏¶
精　聖德天齊心與道凝萬國一綂　聖聖相承¶
　　　　　嘉禾同頴¶
祥開凾宇地出嘉禾端倪叶應大瑞是荷同頴異畒瑞恊周¶
家以濯仁風以昭泰和惟　皇忠厚&KR0013;草木&KR0375;昭大道同變¶
化是知　聖心能𦤺和上與天運同亨嘉¶
　　　　　慶雲成彩¶
德動天鍳慶雲呈祥紛爲華盖燁爲天章郁郁芬芬靉靉茫¶
茫映日烜彩随風飛&KR0045;昭囬麗河漢覆燾弥下方¶
神聖楊清芬&KR0270;暢融天光¶
　　　　　龍馬來廷¶
<pb:KR4h0102_SBCK_004-8a>¶
天之駟龍之媒産大宛徴渥洼追流星籋天街汗流赤心九¶
垓歴閭闔&KR0026;玉䑓西風十二閑争稱龍馬來蹴踏五雲暖神¶
光夜昭囬詄蕩蕩天門開¶
　　　　　&KR0372;露降祥¶
和氣叶&KR0372;露凝陋寳甆軼金莖厭厭浥浥穰穰熒熒而於粲¶
其英如𩛿如飴如珠如脂不随日以晞¶
天子神聖與天合德至和攸繹以濡天液¶
天子聖仁與天同甄至和氤氲以播靈芬瑞應之彰有苾其¶
芬於萬斯年受天之慶¶
　　　　　四夷咸賔¶
聖皇御天治化攸甄文武並用其幾孔神極日月之所照莫¶
不獻贄而效珎普天率土悉妾悉臣環拱址辰以沐至仁徳¶
<pb:KR4h0102_SBCK_004-8b>¶
懋&KR0013;乎曶爽聲教暨乎八夤陋漢唐之用師侈成周之王㑹¶
其道斯何王者無外¶
　　　擬朝㑹樂章(凡二十六首)顧禄¶
　　　　升座　樂奏泰安之曲¶
金門洞開寳座尊崇煌煌龍衮穆穆¶
聖容俯臨萬國髙拱九重臣民稱賀玉帛來同¶
　　　　公卿人門　樂奏治安之曲¶
萬乗天臨干官景從濟濟卿士秩秩王公簉班鴛鷺接武䕫¶
龍同心恊德永効公忠¶
　　　　上夀　樂奏夀安之曲¶
天眷¶
聖皇應運開基尊臨大寳撫有華夷武功底定文德弘施微¶
<pb:KR4h0102_SBCK_004-9a>¶
臣曷報仰稱夀巵¶
君親之重實爲臣綱¶
至尊至敬著在天常仙韶按曲玉醴浮觴載伸華祝萬夀安¶
康¶
　　　　舉酒　樂奏嘉禾之曲¶
有美嘉禾勃如雲興一莖九穗異畆同榮至和所召盛德之¶
徴厲諸郊廟用慶豐登¶
　　　　　　　　　　　　　　　　　樂奏卿雲之曲¶
天上垂象著于卿雲九苞鳳彩五色龍文迎風郁麗映日絪¶
緼有徴斯應實惟¶
聖君¶
　　　　　　　　　　　　　　　　　　樂奏紫盖之曲¶
<pb:KR4h0102_SBCK_004-9b>¶
聖人受命紫盖呈祥亭亭錦覆燁燁霞張天中屹立雲際飛¶
&KR0045;眷兹靈祐¶
國&KR0840;隆長¶
　　　　　　　　　　　　　　　　　樂奏&KR0686;旗之曲¶
在昔征伐旗纛爲先仰惟¶
聖朝著象于天&KR0686;竿對峙赤羽文鸞克敵之應萬方歸焉¶
　　　　　　　　　　　　　　　　　樂奏神芝之曲¶
后祗效徳神芝挺生曄曄三秀濯濯九莖紫㽔絢彩緑葉敷¶
榮願著聲歌播于大廷¶
　　　　　　　　　　　　　　　　　武功之舞¶
聖主承¶
天運臨濠𣗳義旗萬方思洒日一劍奮興時采石方收捷金¶
<pb:KR4h0102_SBCK_004-10a>¶
陵即駐師神機安可測建此萬年基大命歸真主群心属¶
至尊神功參造化英略定乾坤永洽雍熈治弘惟曠蕩恩華¶
夷俱奉貢冠帶入天門¶
　　　　六成¶
江漢親征日風雲睿筭中六師方奮武孤冦已潜蹤矢石飛¶
星急楼船烈火攻興　王天已祚次第靖群雄¶
萬乘龍飛始東呉尚陸梁天兵將問罪驕虜敢稱王&KR0018;固¶
三時乆終成一戰降山河畿甸接表裏壯金湯¶
陜右遺梟獍山東㩀虎狼神威方逺及小醜孰能當飲馬黄¶
河上觀兵華岳傍來&KR0171;人望切載道獻壷&KR0308;¶
王師若時雨隨地霈恩波東浙爭歸欵南閩已戢戈山川回¶
正氣田野起謳歌一洗兵塵淨群生樂泰和¶
<pb:KR4h0102_SBCK_004-10b>¶
巴蜀雖云險區區在一隅偏方寧自守逆竪謾狂圖正𩔖蛙¶
蔵井眞成虎&KR0018;嵎神兵飛渡入俄報定成都¶
大將承　王命長驅向北征揮戈淸朔土按轡入燕城圖籍¶
登天府車書混玉京從容歸奏捷萬姓共歡迎¶
　　　　　　　　　　　　　　　　　文德之舞¶
一綂¶
皇圖大三陽泰運開王侯鳴珮入蠻貊獻珠來瑞靄騰金闕¶
祥雲護五階太平人物盛皷舞樂春䑓¶
鷄鳴欲曙天冠蓋集群賢拜舞瞻¶
龍座懽愉侍¶
御筵玉杯傳法醖仙樂奏宫懸願祝¶
君王夀齊稱億萬年¶
<pb:KR4h0102_SBCK_004-11a>¶
　　　　六成¶
五彩昡晴虹神都王氣鍾石城嚴踞虎鍾阜欝蟠龍宫闕天¶
光近金湯地𫝑雄四方均貢賦萬國敬來同¶
皇朝崇祀典¶
聖主每齋心天地𫿞昭格神祗粛䧏臨牲牢歆大享金石奏¶
淸音三獻精誠至端知錫福深¶
創業知非易圖安念守成¶
帝心常簡注¶
皇業在經營脩德承天意推誠軫物情一人恢大業萬國仰¶
昇平¶
盛典稽前古¶
皇心恊至公建　諸安國本裂土錫王封玉𠕋加殊禮金支¶
<pb:KR4h0102_SBCK_004-11b>¶
&KR0283;大宗群臣無以賛三祝但呼嵩¶
宵旰思賢切旁求滿四方山林登𨼆逸朝野慶明良際遇風¶
雲㑹曕依日月光同心匡盛治竹帛永流芳¶
中國聖人興羣方仰大明海波俱帖息年榖屢豐登玉帛來¶
諸國梯航貢上京臣民咸舞蹈¶
萬歲賀朝廷¶
　　　　還宫¶
洪惟¶
聖主端冕凝旒髙躋舜禹逺邁殷周功成治定禮備樂脩受¶
天之祜萬歳千秋¶
　　　　&KR0024;雩壇祝舞歌辭　宋濂¶
　周官有司巫掌群巫之政令&KR0002;國大旱則師巫而舞雩漢¶
<pb:KR4h0102_SBCK_004-12a>¶
　法夏不雨祀竈毋舉土功更火浚井暴釡于壇杵臼于術¶
　爲四通之壇於邑南門外方七尺植赤繒七其神蚩&KR0057;祭¶
　之赤雄雞七玄酒具淸酒&KR0366;脯祝齊三日服赤衣拜跪陳¶
　祝辭以丙丁日爲赤火龍一長七丈又爲小龍六長三丈¶
　於南方皆南向壯者七人皆齊三日服赤衣而舞之司空¶
　嗇夫亦齊三日服赤衣而立之鑿社而通之閭外之溝取¶
　五蝦蟇錯置社之中池方七尺深一尺酒脯祭齋衣赤陳¶
　祝如初取三歲雄雞猳猪燔之四通神宇令民闔里南門¶
　開里北門幸得雨報以豚一酒塩黍財足以茅爲席然周¶
　制乆廢典午以降漢法亦不行而祝辭&KR0057;闕歲丙申夏旱¶
　羣巫雩于山川之神予既書其事授之復&KR0024;其辭使巫歌舞焉¶
於泰鴻冐下民動以化時屈伸熚朱鳥萬物甄亢則害陽畢¶
<pb:KR4h0102_SBCK_004-12b>¶
<pb:KR4h0102_SBCK_004-12b>¶
蠁耿曜振霈充盈神心暢樂茫良四㝢綏萬國洋洽大康慶¶
昭膺¶
　　　廣漢難辭　宋濂¶
　難古禮也周人三時皆行之春冬之季難難隂氣也仲秋¶
　之月難難陽氣也蓋二氣或佚厲將乘之爲災故難以止¶
　焉其制命方相氏帥百𨽻索室毆疫以逐之又磔牲以禳¶
　四方之神漢襲周制而其儀加詳選中黄門子弟百二十¶
　人爲侲子赤幘皂製執鼗方相黄金四日蒙熊皮玄衣朱¶
　裳執戈&KR0045;盾十二獸有衣毛骨中黄門行之冗從僕射將¶
　之以逐惡&KR0017;於禁中夜漏上水朝臣㑹侍中尚書御史謁¶
　者虎賁羽林郎將執事皆赤幘陛衛乘輿御前殿黄門令¶
　奏曰侲子請備逐疫於是中黄門倡侲子和其辭凡八十¶
<pb:KR4h0102_SBCK_004-13a>¶
言繼作方相與十二獸儛讙呼徧前後省者三持炬火送¶
疫出端門門外&KR0016;士以次傳火棄雒水中自漢至今¶
朝廷之難雖廢而民間猶有存者先臘一日巷萌社𨽻餙&KR0017;¶
　神貌御五色龍虎文衣廵門擊鼓而難之予惡其言鄙䙝¶
因䟽古者用難之意復廣漢辭使習焉其辭曰¶
陽隂乘化左右而行日歷昴畢得積屍大陵其氣勃芒更渉¶
虚危墳墓西司&KR0017;官攸房厲附強隂而降于釁殃咨爾十二¶
神宣其威良焱突劒亢胇胃食虎甲作食&KR1223;雄伯食鬽騰簡¶
食不祥攪諸食咎伯竒食夢祖明強梁共食磔死&KR0009;生委隨¶
食觀錯㫁食臣刳其腎腸窮奇騰根同享於蠱母使害傷咨¶
爾十二神鍜爾戎兵出&KR1741;四方吮厲之&KR0954;以代酒&KR0308;觧厲之¶
肌以𠑽糗糧絲厲之腱織以爲衣裳斥除慝隂暢囘明陽乾¶
<pb:KR4h0102_SBCK_004-13b>¶
坤載清物㮊民卬惟爾神之功神或不蘉上帝是明急急如¶
律令¶
　　　銅井迎送龍辭　唐肅¶
伐鼓兮吹簫迎我龍兮山椒龍之都兮何所泉淵淵兮石爲¶
戶扣龍車兮乞靈龍不出兮我心若酲我心若酲兮龍寜弗¶
聞¶
我扣龍兮龍䘏風旋波兮龍出龍之出兮福予變旱燒兮爲¶
澍龍爲澍兮我弗飢返山椒兮雲旗風冷然兮龍之歸¶
　　　迎日辭¶
鳳炙兮麟脯瑶席兮桂爼樂萬舞兮如雲吹笙竽兮龍二女¶
旌子子兮載以輿六蒼虬兮歴天衢雲霈霈兮夜未艾執長轡兮¶
乆相待¶
<pb:KR4h0102_SBCK_004-14a>¶
　　平胡鐃歌鼔吹辭(有序)楊士竒¶
(臣)聞兵者聖人所以衛民之具也故爲天下國家者不可¶
　一二日而忘武備易曰除戎器戒不虞書曰克詰戎兵至¶
&KR0002;征伐蒐狩具見於詩禮春秋皆聖人重武事也洪惟我¶
國家肇膺天命武以靖亂文以經&KR0022;¶
列聖相承其道一揆¶
陛下嗣承大綂恢弘化理海内海外日月所照臨之地其人¶
皆攄誠効順祗奉方物朝獻　闕下惟朔漠残虜叛服不¶
常屢冦邉陲擾我&KR0058;庻乃今歲之秋田榖登塲三農畢務¶
皇上因田獵以閱武龍旌所嚮于畿東郊而東北塞垣不遠¶
　伊邇遂戒六御親飭邉防車駕&KR0681;薊州之石門邉報胡虜¶
　入冦巳迫塞下¶
<pb:KR4h0102_SBCK_004-14b>¶
上曰天厭其惡俾來就斃乎將士皆踴躍思&KR0108;¶
上曰兵貴神速朕以鐵&KR0016;先馳赴之當令迅雷不及掩耳爾¶
將士以次徐來即日¶
上率鐡&KR0016;三千出喜峯關翼日與胡虜遇虜駭愕出不意謂¶
神兵自天而下也¶
上麾鐡&KR0016;爲左右翼前包虜陣飛矢如雨虜狼狽死者甚衆¶
　餘率褁創退走¶
上以鐡&KR0016;數百繞出虜後盡擭之遂斬其酋渠而生縶其衆¶
虜無一跡得遁者遂命將士搗虜巢穴而悉收其部落族¶
属及所畜聚駝馬牛羊輜重以累萬計關塞以北羶腥之¶
區蕩然一淸臨邉之氓遂以安枕無虞(臣)惟¶
皇上聖志宵旰孜孜篤在安民　車駕之初出也因農𨻶以¶
<pb:KR4h0102_SBCK_004-15a>¶
講武事因所歴以飭邉防非有意殺伐也而天絶醜虜將¶
受其命於　聖明故使之&KR0600;豕跳踉而天戈一麾瞬息之¶
頃&KR0069;滅澌盡此皆本於¶
皇上愛民之仁得天𦔳佑而明㫁天縱英武神&KR0108;遂建廓淸¶
之大功蓋近代帝王所鮮有也(臣)嘗考見古昔盛時帝王¶
建武功者皆有鐃歌鼔吹樂辭&KR0013;之絃歌用示永逺(臣)忝¶
執筆從屬車後目睹¶
聖武神功之盛不能自黙謹倣漢唐篇數撰鐃歌鼔吹曲辭¶
十二篇庻幾宣著盛美於無窮焉謹録上進伏惟¶
&KR1078;覧¶
　　　　秋榖既成農事告畢車駕因田獵以&KR0346;邉防爲田¶
　　　　獵第一¶
<pb:KR4h0102_SBCK_004-15b>¶
皇聖仁恤元元勤宵旰保厥安顥氣肅零露&KR0270;田榖成農乃¶
閒駕六御獮于原飊蕩氛景凝春導旂常翼旟旛衛弓矢從¶
羽于鑾雍雍鼓闐闐行郊畿歴山川遊豫時兆庻歡¶
　　　　　　右田獵之曲二十二句¶
　　　　車駕及石門驛邉城奏虜入冦遂定親征爲邉奏¶
　　　　第二¶
嚴警蹕先皇輅坦坦砥如薊之路東石門陿以阻士鷹&KR0045;&KR0108;¶
飛度有來匭凾奏龍御謂胡犬羊呈邉侮¶
皇曰噫嘻胡&KR0154;恃而來自投于隕天俾之天所俾予敢稽斮¶
厥渠縳厥徒胡之殱其在斯¶
　　　　　　右邉奏之曲二十二句¶
　　　　車駕出喜峰關道陿而險將士&KR0108;勇以從忘其劳¶
<pb:KR4h0102_SBCK_004-16a>¶
　　　　焉爲度關第三¶
度關山履㠝岏陿以峻十歩九屯旅肅肅氣桓桓淩奔崖越¶
飛湍歛旄龯包旌干潜鋒韜鍔捷羽翰　龍御所歴祥景暄¶
虎豹遠遁跡隂霧披以散但望殺氣逺塞垣虜㝠昧尚恣𠒋¶
殘¶
皇威一震&KR0108;擊下九天¶
　　　　　　右度關之曲二十二句¶
　　　　車駕出關一戰殄虜悉戮其酋渠生縶其徒爲皇¶
　　　　武第四¶
皇武&KR0045;&KR0108;自天智以勇機捷神左麾右斥鐡&KR0016;奔棬如電掃¶
呼霆震裭虜魄攝虜魂摧虜陣蕩虜群蹂躝泥滓揮埃氛燎¶
毛斧枿歘巳塵停龍劒息虎賁霽天威怡　天顔¶
<pb:KR4h0102_SBCK_004-16b>¶
　　　　　　右皇武之曲二十句¶
　　　　分命將士索虜巢穴用竟天討爲天討第五¶
麾將校窮幽僻搗巢窟歴山澤索種𩔖搜部落逐聲影躡蹤¶
跡驅孳畜舉聚積囊包席捲垂萬億氛翳蕩羶腥滌隂山淸¶
瀚海碧曠澄明漠之北萬斯年　神武績¶
　　　　　　右天討之曲二十句¶
　　　　兇憝既淸遂撫安邉氓爲安邉第六¶
斬蛟鰐禽犬&KR0510;疆&KR0163;靖寜　聖不忘備脩防禦申警戒咨爾¶
邉之氓我綏我懐祛爾害灾康爾危爾勤爾生㒺畏疑力爾¶
田桑去爾寒與飢爾老爾安爾㓜爾慈疇爾厲辟以治疇爾¶
厲予在玆¶
　　　　　　右安邉之曲二十句¶
<pb:KR4h0102_SBCK_004-17a>¶
　　　　武功旣成　詔告中外爲武成第七¶
皇仁威靖疆圉¶
皇聖志布昭于下渙徳音周率土維時烝民受天之付與圖¶
保厥付勤旦與暮有其毒之敢康弗赴斮之縶之匪予志究¶
武敬天之付亦承厥佑助猗¶
皇仁承天祐¶
　　　　　　右武成之曲十八句¶
　　　　邉圉旣寜下令班師爲班師第八¶
氛塵息邉徼清武功建¶
皇心寜鐃簫作凱奏興六龍御八鸞鳴祥飊翼輦慶雲承¶
旌傳警修途班師上京大明行天川岳光榮太和融鬯萬物¶
遂成羙洋洋騰頌聲¶
<pb:KR4h0102_SBCK_004-17b>¶
　　　　　　右班師之曲十八句¶
　　　　車駕旋京行獻俘禮爲獻俘第九¶
維大寳承于¶
祖考維下民　祖考後保克時永保維¶
皇聖孝維皇聖仁惠保曁濵徼彼狂以擾肆用劉勦䤋與¶
俘祗告清廟剪稂與莠榖用秀好維¶
祖考之制欽率&KR0098;蹈　皇神武徃有耀¶
　　　　　　右獻俘之曲十八句¶
　　　　　　旣旋勞賚將率爲將勞率第十¶
皇振旅皇明堂賚將率以勞以享奏常武歌杖杜¶
皇曰爾來予股肱心膂維時武功俾民遂保豈維子克奮¶
汝良予輔咸拜稽首維¶
<pb:KR4h0102_SBCK_004-18a>¶
皇神武　聖謨㫁自天康時兆庻¶
　　　　　　右勞率之曲十六句¶
　　　　武功既昭丕隆德化爲隆德第十一¶
皇綂御政化明威服德懷洽萬&KR0022;傾誠來歸筐篚相望蠢彼¶
孽虜性&KR0600;狼獨反側靡常窺間伺𨻶爲冦攘¶
皇震怒神武&KR0045;天戈振一掃澄淸蕩蕩寰宇如砥平&KR1060;弓戢¶
矢韜五兵尚飭干邉防嚴禦備式永寜坐黼扆弘化綱煥禮¶
樂齊虞唐¶
　　　　　　右𨺚德之曲二十二句¶
　　　　海宇泰和天下忻戴咸祝¶
　　　　聖明萬萬歲夀爲　聖夀第十二¶
皇震威　皇仁宣溥四表霈八埏日月所照臨雨露無&KR0059;偏¶
<pb:KR4h0102_SBCK_004-18b>¶
咸足飽與温禮讓弗愆泰和世堯舜㤙國家𨺚盛海宇安¶
天子御丹扆萬億年福廣大齊乾坤¶
　　　　　　右聖夀之曲十六句¶
　　　代祀漢光武皇帝辭　劉定之¶
漢光武皇帝享國餘三十年&KR0183;綂過二百年祀典越千數¶
　百年而弗替何其盛哉&KR0060;嘗以爲武功文治帝者之所難¶
兼自漢諸帝言之武無競於高祖而以在位日淺故不暇¶
　給於文文莫懿於太宗而以&KR0071;醴守成故無所事於武兼¶
　之者帝也至其量時度力閉關却質置孝武之功於度量¶
　之外明慎政體總&KR0259;權綱包孝宣之治於範圍之内帝之¶
　所就出乎漢諸帝之右有&KR0002;此者則其盛也不亦宜乎惟¶
　聖天子重登大寳祭告于帝而臣實來供事爰述其㮣而¶
<pb:KR4h0102_SBCK_004-19a>¶
　繫以辭曰¶
木蒼蒼兮山風妥玉體兮充宫皇&KR0149;兮如在亘古今兮&KR0154;窮¶
杳南廵兮舂陵舊鄉過故都兮洛之陽復北返兮至玆稅龍駕¶
兮徜徉鑑芳潔兮禋祀飄何徃兮瑶空無際夜闌兮天漢横¶
烱參旗兮斜曳皇應侍兮上帝之所永錫福兮¶
聖世¶
　　琴操¶
　　　飛泉操　宋濂¶
浦陽玄麓山有飛泉濂與鄭原先生數&KR0026;之造飛泉操鼓¶
　之琴書諸崖石其辭曰¶
飛泉兮瀏瀏洗耳固非兮誰飮我牛覆謂我汚兮移彼上流¶
具人之形兮奈何忘人之憂¶
<pb:KR4h0102_SBCK_004-19b>¶
　　　琴操二首¶
　客有吏於海東者以能擊貪暴聞然終用是受誣嘔血死¶
　予友胡徴君爲著哀辭一通予讀之甚悲&KR0060;取其意作哀¶
　海東傷妷女二操使善琴者彈而和之客之&KR0017;或有知則¶
　其欝欝之氣庻幾少伸矣乎辭曰¶
我哀東海而思之苦彼何人斯猛噬如虎我不擊之我民之¶
憂縱不我與覆以我爲仇蒼天雖高寃其有極非血之嘔&KR0154;¶
明心赤泱泱大風沉沉寒泉舎旃舎&KR0999;我尚何言¶
　　　　　　右哀海東¶
有妷者女顔如舜英詆我以醜我其何傷眩白爲黒古亦多¶
有自&KR0057;不遑敢誰之咎黃鵠飛來其音誾誾我心苟安何戚¶
弗欣天上地下命也奈何命也奈何焉知其他¶
<pb:KR4h0102_SBCK_004-20a>¶
　　　　　　右傷妷女¶
　　　思沂操　胡翰¶
　曾氏有居越者睠焉不忘曽之舊郷余以聖賢之道不下¶
　帶而存也作思沂操以廣其志云¶
沂之水兮泱泱&KR0154;不歸兮以浣我裳我思兮孔長沂之水兮¶
湜湜&KR0154;不歸兮以沐我德我思兮心惻沂可思兮亦可泝予¶
鼔而舞兮喟吾之與兮¶
　　　風雷引¶
烈烈兮轟轟爲飈兮爲霆迅發兮震驚薄太虚兮下上聲謂¶
天懠兮孔仁孰司柄兮赫厥靈民無愕兮載寧威既&KR0045;兮沛¶
澤零¶
　　　在陳操　劉基¶
<pb:KR4h0102_SBCK_004-20b>¶
彼山有揚兮彼隰有栩彼路斯何兮孔&KR0068;且阻玄雲杳𡨕兮¶
不日以雨重華寂寥兮誰與晤語茫茫九州兮孰爲予所龜¶
䝉無人兮駕予歸處¶
　　　古琴操　王禕¶
春秋時晉大夫有從事于外而不得飬其母者作皇天操¶
皇天至仁冐下土兮林林總總各𫉬其所兮我獨何爲不得¶
以飬其母兮育我鞠我亦巳太苦兮飬之弗時我何爲者兮¶
自我徂征離此膝下兮有食孰以食疾痛其孰摩撫兮我之¶
念母心焉如縷兮母之念子亦豈寜處兮皇天之毒我其終¶
我祜兮¶
　　　　　　右皇天操凡十韻¶
　戰國時楚臣有忠其君而&KR0013;竄逐者作江漢操¶
<pb:KR4h0102_SBCK_004-21a>¶
江漢滔滔曰注于東只豈惟江漢百川朝宗只臣之事君所盡¶
者忠只臣忠之盡見謂爲狂只我君聖明如日正中只豈弗¶
臣察其或未遑只抑臣實有罪盍反諸躬只自今以徃矢益¶
竭𠂻只臣雖身逺臣心上通只臣心之通君終臣容只謂臣¶
不信江漢其同只¶
　　　　　　右江漢操凡十一韻¶
　　　廣琴操十首(拜序)朱右¶
操者操也君子操守有常雖窮阨猶不失其操也其音節¶
固古詩騷辭之體然詩以興騷以怨操以操作廣琴操廣¶
云者題義因韓子之舊也¶
　　　　將㱕操¶
　　　　　孔子之趙聞殺鳴犢作¶
<pb:KR4h0102_SBCK_004-21b>¶
河之深兮誰將厲之河之淺兮誰將掲之河洋洋兮不我濟¶
之竭澤以漁兮蛟龍辟之覆巢殀胎兮鳯凰去之夫人有知¶
兮予實𩔖之九州愽大兮將予遂之¶
　　　　猗蘭操¶
　　　　　孔子傷不逢時作¶
習習谷風以隂以雨巖穴幽阻誰其晤語猗蘭之芳燁燁其¶
光不我佩服昊天孔明子如好脩維我之求子如不好於我¶
何郵¶
　　　　龜山操¶
　　　　　孔子以季桓子受女樂諌不從望龜山而作¶
維龜有山造&KR0004;鴻&KR0293;自龜之東淮夷來從膏澤既施草木實¶
多周公上天奈龜山何¶
<pb:KR4h0102_SBCK_004-22a>¶
　　　　越裳操¶
　　　　　周公作¶
天之聦兮聵聵其音天之明兮窅窅其深天之仁兮實臨下¶
民文王在上兮於穆不巳浩浩其天兮時䁑時雨越裳來臣¶
兮萬物斯覩¶
　　　　拘幽操¶
　　　　　文王羑里作¶
羑之隂兮罘罘羑之室兮幽幽嗟室之人兮爲死爲囚匪維¶
伊愆兮實我之郵日月有明兮容光弗留¶
　　　　岐山操¶
　　　　　周公爲大王作¶
自邰有家干夏之先克承弗怠𤓰&KR1705;綿綿開我邠宇衍我宗¶
<pb:KR4h0102_SBCK_004-22b>¶
禋嗟狄之人敢乘以奸彼岨矣岐將遂于遷既有我土母𢦤¶
我民¶
　　　　履霜操¶
　　　　　尹伯竒無罪爲後母譛而見逐自傷作¶
驅車驅車車行無遲兒在中野父寧不悲驅車驅車車行無¶
違兒當有母孰使皃飢天生衆民罔不同仁風雨霜露實活¶
我人民生有知以順天賦¶
　　　　雉朝飛操¶
　　　　　牧犢子七十無妻見雉𩀱飛感之而作¶
雉于飛山之陲孤雄啄羣雌随雉于飛音下上隂陽和鳴聲¶
惕胡我人朝出薪入無家徂歳年¶
　　　　别鵠操¶
<pb:KR4h0102_SBCK_004-23a>¶
　　　　　商陵穆子娶妻五年無子父母欲其改娶其妻¶
　　　　　聞之中夜悲嘯穆子感之而作¶
黄鵠𩀱飛朝随暮歸山川悠邈不女乖離今當乖違且復徘¶
徊女啄女飲毋使女悲¶
　　　　殘形操¶
　　　　　曾子夢見一狸不見其首作¶
狸維獸不見其首我夢之形吉㐫曷究式協于占載觀其繇¶
曰脩爾躬自天之佑¶
　　　　望歸操　髙啓¶
　　　　　哀周復子死於虎而作¶
兒旦而出于山之麓兮兒夕不歸在虎之腹兮我徃無所榛¶
䝉蘢&KR0013;谷兮嗟爾耽耽弗食我豕犢兮穴亦有子胡寜使我¶
<pb:KR4h0102_SBCK_004-23b>¶
獨兮¶
