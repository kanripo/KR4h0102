# -*- mode: mandoku-view -*-
#+TITLE: 明文衡
#+DATE: 2015-09-23 10:33:13
#+PROPERTY: JUAN 54

¶
<md:KR4h0102_SBCK_054-1a>¶
<pb:KR4h0102_WYG_054-1a>
欽定四庫全書
　明文衡巻

五十四¶
　　　　　　　　　　　　明　程敏政　編
　雜著¶
　　宗儀九首(有序/)　　　　　　　　方希古¶
君子之道本於身行諸家而推於天下則家者身之符
天下¶之本也治之可無法乎徳脩於身施以成化雖無
法或可也¶而古之正家者常不敢後法葢善有餘而法
<pb:KR4h0102_WYG_054-1b>
不足法有餘而¶守之人不足家與國通患之况俱無焉
者乎余徳不能化民¶而竊有志於正家之道作宗儀九
篇以告宗人庶幾賢者因¶言以趨善不賢者畏義而逺
罪他日於大者有行焉或者其¶始於此¶
　　　尊祖¶
人之異於物者以其知本也其所以知本者以其禮義
之性<md:KR4h0102_SBCK_054-1b>¶根於天備於心粹然出於萬物故物莫得而類之
今夫形禪¶而氣續者人與物之所同也渴而飲餒而噉
<pb:KR4h0102_WYG_054-2a>
勞而瘁逸而嬉¶者人與物不相逺也卒之人貴而物賤
者何哉人能知尊其¶身之所自出而物不能也故生而
敬事之為之甘膬豐柔之¶味以飬其口為之華軟温美
之服以飬其體為之采色以飬¶其目為之馨香以飬其
鼻順其所欲以飬其心猶以為未至¶也於是飭身惇行
以飬其徳令聞嘉譽以飬其名著其徳美¶於天下後世
使之没而不忘乆而彌章君子之為人子孫非¶以飬生
為貴而以奉終為貴非以奉終為難而以思孝廣愛¶為
<pb:KR4h0102_WYG_054-2b>
難藏于墓祀于廟自天子達於士隆卑廣狹不同而其
致¶一也故天子七諸侯五大夫三士二官師一庶人薦
乎寢自¶外為之制者由乎人孝敬之情出於天由乎人
者不可踰也<md:KR4h0102_SBCK_054-2a>¶本乎天者夫寧有强之者哉天之命也人
雖至昏弱也甚無¶知也過先祖之墓未有不動心者時
焉而祀其先語及其遺¶事未有不嘆泣者形氣之感有
所受之也非偶然也故宗廟¶之制祭祀之禮君子以此
崇本反始致誠敬於其先㕓井之¶氓田則祭田祖不以
<pb:KR4h0102_WYG_054-3a>
歲之豐歉而變不忘其始也况於身之¶所自出者乎知
有其身而不知身之所自出是謂禽犢之民¶知奉其身
而不恤吾身之所同出是謂痿痺之民是二者雖¶色貎
為人而其身物化也乆矣故人而不知本謂之悖不睦¶
族謂之戾悖與戾惡名也世之立而談者天之所授與
堯舜¶孔子不異由顔焉而顔由孟焉而孟不此之務而
為惡民之¶求尚為愛其身也乎吾懼夫吾族之人為痿
痺禽犢之歸而¶不自知也為尊祖之法曰立祠祀始遷
<pb:KR4h0102_WYG_054-3b>
祖月吉必謁拜歲以<md:KR4h0102_SBCK_054-2b>¶立春祀族人各以祖袝食而各以
物來祭祭畢相率以齒㑹¶拜而宴齒之最尊而有徳者
向南坐而訓族人曰凡為吾祖¶之孫者敬父兄慈子弟
和鄰里時祭祀力樹藝無胥欺也無¶胥訟也無犯國法
也無虐細民也無愽奕也無鬬爭也無學¶歌舞以蕩俗
也無相攘竊姦侵以賊身也無鬻子也無大故¶勿黜妻
也勿為奴𨽻以辱先也有一于此者生不齒乎族死¶不
入于祠皆應曰諾然後族人之文者以譜至登下一歲
<pb:KR4h0102_WYG_054-4a>
之¶生卒而書舉族人之臧否其有婚姻相賙患難相恤
善則勸¶惡則戒臨財能讓飬親事長能孝而悌親姻鄉
里能睦而順¶此其行之足書舉書之累有足書者死則
為之立傳於譜其¶有犯於前所訓者亦書之能改則削
之乆而愈甚則不削而¶書其名族人見必揖雖貴賤貧
富不敵皆以其屬稱喜必慶<md:KR4h0102_SBCK_054-3a>¶戚必弔死以其屬服無服
者為之是日不肉而羣哭之羣祭¶之羣葬之¶
　　　重譜
<pb:KR4h0102_WYG_054-4b>
尊祖之次莫過於重譜由百世之下而知百世之上居
閭巷¶之間而盡同宇之内察統系之異同辨傳承之乆
近叙戚疏¶定尊卑收渙㪚敦親睦非有譜焉以列之不
可也故君子重¶之不脩譜者謂之不孝然譜之為孝難
言也有徴而不書則¶為棄其祖無徴而書之則為誣其
祖有恥其先之賤旁援顯¶人而尊之者有恥其先之惡
而私附于聞人之族者彼皆以¶為智矣而誠愚也夫祖
豈可擇哉兢兢然尊其所知闕其所¶不知詳其所可徴
<pb:KR4h0102_WYG_054-5a>
不强述其所難考則庶乎近之矣而世之¶知乎此者常
鮮趨乎偽者常多淳安之汪氏繇其身縁而上<md:KR4h0102_SBCK_054-3b>¶之至於
魯公之族七十餘世皆有諱字卒葬若目見而耳受¶之
者其心以為至博也而博不能勝其偽也越之楊氏親
煬¶帝之裔而恥名之汙遂避而不言吳寧之杜氏越千
餘歲而¶宗漢之延年晉之當陽侯是皆知本者之所深
惡而為之者¶以為工也顧不惑哉天下有貴人無貴族
有賢人無賢族有¶士者之子孫不能脩身篤行而屈為
<pb:KR4h0102_WYG_054-5b>
僮𨽻而公卿將相常發¶於隴畝聖賢之世不能傳其遺
業則夷乎恒人而縉紳大儒¶多興於賤宗天之生人也
果孰貴而孰賤乎四海之廣百氏¶之衆其初不過出於
數十姓也數十姓之初不過出於數人¶也數人之先一
人也故今天下之受氏者多堯舜三王之後¶而皆始於
黄帝譬之巨木焉有盛而蕃有萎而悴其理固有¶然者
人見其常有顯人也則謂之著族見其無有達者也則<md:KR4h0102_SBCK_054-4a>¶從而賤之貴賤豈有恒哉在人焉耳茍能法古之人行
<pb:KR4h0102_WYG_054-6a>
古之¶道聞于天下傳於後世則猶古人也雖其族世未
著不患其¶不著也孔子子思以為祖而操庸嵬之行則
其庸嵬自若也¶祖不能貴之也故吾方氏出帝榆罔而
譜不敢列之顯于昔¶者衆矣而不附之疑者闕之以傳
疑不可詳者略之以著實¶而惟以篤學脩身望乎族之
人嗚呼富貴利達外至者也求¶之不可必得得之不可
必守守之不能必傳也仁義忠信之¶道備乎心不求而
足得之者可以行行之可以著施之盈天¶下而斂於身
<pb:KR4h0102_WYG_054-6b>
不見其隘傳之被萬物而非威武勢力之所能¶移善尊
祖者思是道也行是道也天下不惟尊其身將歸徳¶於
祖而祖益尊祖益尊而譜益傳斯其為孝大矣何必趯
趯¶然為偽而欺且誣哉<md:KR4h0102_SBCK_054-4b>¶　　　睦族¶
井田廢而天下無善俗宗法廢而天下無世家聖人之
立法¶所以收萬民之心而使之萃于一一者治道之極
治功之盛¶不可忽也故一之所在智者無所措其謀辯
<pb:KR4h0102_WYG_054-7a>
者無所措其説¶勇者無所用其力如裘之領如網之綱
如髪之握如輹之轂¶如馬之有轡如牛之有紖操之則
斂縱之則放招之則集撝¶之則退屈信作止惟上之所
令而民不能參以私先王之民¶非甚異於後世也其好
義而易使從化而畏法寧死於饑寒¶而不忍為亂者豈
碪斧鈇鉞所能禁哉敎之以其所固有故¶其向善也安
令之以其所易知故其趨化也亟當是之時同¶閭接畝之
人猶相親睦信順而大小宗法行乎宗族之間為¶百世
<pb:KR4h0102_WYG_054-7b>
之宗者百世宗之為五世之宗者五世宗之宗其身則<md:KR4h0102_SBCK_054-5a>¶守其訓有所猷為皆受命于宗子而悍戾爭鬬之風無
自而¶起茍非大姦魁詐不可教令則安有不善者乎故
三代之俗¶非固美也為治之具既美而習使之然也後
世願治之主王¶佐之臣迭興於世而卒不足幾乎古豈
民性之不可化邪其¶具之廢已乆世主便因循而憚改
作材士昩逺略而務近功¶區區補弊苴漏而未及乎政
敎之全也民心益離而俗愈㪚¶奚獨民之罪君子預有
<pb:KR4h0102_WYG_054-8a>
責焉吾嘗病之而未之能行則思以¶化吾之族人而族
不可徒化也則為譜以明本之一為始遷¶祖之祠以維
繫族人之心今夫㪚處於廬為十為百而各顧¶其私者
是人之情也縱其溺於情而不示之以知本則將至¶於
紛爭而不可制今使月一㑹于祠而告之以譜之意俾
知¶十百之本出於一人之身人身之疾在乎一肢也而
心為之<md:KR4h0102_SBCK_054-5b>¶煩貎為之悴口為之呻手為之撫思夫一身之
化為十百也¶何忍自相戕刺而不顧乎何忍見其顛連
<pb:KR4h0102_WYG_054-8b>
危苦而不救乎何¶為不合乎一而相視如塗之人乎故
為睦族之法祠祭之餘¶復置田多者數百畝寡者百
餘畝儲其入俾族之長與族之¶亷者掌之歲量視族人
所乏而補助之其贏則以為棺椁衣¶衾以濟不能葬者
産子者娶嫁者䘮者疾病者皆以私財相¶贈遺立典禮
一人以有文者為之俾相族人吉凶之禮立典¶事一人
以敦睦而才者為之以相族人之凡役世擇子姓一¶人
為醫以治舉族之疾其藥物於補助之贏取之有餘財
<pb:KR4h0102_WYG_054-9a>
者¶時增益之族之富而賢者立學以為教其師取其行而
文其¶教以孝悌忠信敦睦為要自族長以下主財而私
典事而惰¶相禮而野不能睦族没則告于祖而貶其主
不祠富而不以<md:KR4h0102_SBCK_054-6a>¶敎者不祠師之有道别祠之不能師者
則否¶
　　　廣睦¶
人之親疎有恒理而無恒情自同祖推而至於無服又
至於¶同姓愛敬之道厚薄之施固出於天而不可易然
<pb:KR4h0102_WYG_054-9b>
有親而若¶疎者有疎而若親者常情變於所習也閲歲
時而不相見則¶同姓如路人比廬舍同勞逸酒食之㑹
不絶則交游之人如¶昆弟使同姓如路人他人如昆弟
斯豈人之至情哉物有以¶移之君子未必然而常情所
不能免也聖人之治人以常人¶之情為中制俾厚者加
厚而薄者不至於離恐其以不接而¶疎疎而不相恤也
故為之祭酺之法合之以燕樂飲食以洽¶其歡忻慈愛
之情恐其徇於利而不知道也肅之以鄉射讀¶法使之
<pb:KR4h0102_WYG_054-10a>
祗敬戒慎而不至於怠肆祭而酺所以為樂也讀法<md:KR4h0102_SBCK_054-6b>¶所
以為禮也約民於禮樂而親者愈親疎者相睦此先王
所¶以為盛也哉舉而行諸天下今未見其不可也然非
士之職¶也故欲自族而行之鄉而為之制其制曰宗族
歲為燕樂之¶㑹四其時則二月也五月也八月也十有
一月也其物則時¶祀之餘也其品則豕與羊各一酒醴
羞菓惟所有而不必侈¶也酒以七行九行為節也位以
尊卑長幼為序也茍尊矣雖¶稚子猶位乎上也茍長矣
<pb:KR4h0102_WYG_054-10b>
雖貧且賤以齒也其言為孝弟忠¶信而勿䙝也勿譁也
勿慢也飲雖醉而勿違禮也立子弟二¶人為執禮以佐
酒酒至揖請飲既飲揖請醻既醻揖請殽羞¶二人歌詩
其詩則蓼莪棠棣葛藟東門唐之杕杜谷風雅之¶黄鳥
之類貴其能感人而敦倫理也其數則如酒也立二人¶
講説嘉言古之人及乎教者皆在所取也將歌也將説
也執<md:KR4h0102_SBCK_054-7a>¶禮揖曰請肅以聴皆拱而坐坐則肱相比行則武
相銜舉爵¶飲醻食羞皆後長者畢則旅揖辭而退少者
<pb:KR4h0102_WYG_054-11a>
送長者于家然¶後返歲為禮儀之㑹三冬至也歲之初
吉也夏至也冬至陽¶之始生也君子之道自此始亨矣
宜有慶也是日昩爽舉族¶自勝冠以上咸盛服造祠下
相揖趨及門祝啟門以次入序¶立以時羞獻奠酒皆再
拜班趨出族之長坐别堂次長者率¶羣昆弟子姓捧觴
稱壽畢皆拜遂以次飲酒相拜如禮典禮¶以譜至北向
坐讀之長者命衆坐衆坐聴善惡之在書者咸¶讀無隠
設席於南楹之東北向署其上曰旌善之位善之多¶者
<pb:KR4h0102_WYG_054-11b>
長者命之酒俾少者咸拜之典禮翼以就位署南楹之
西¶曰思過之所惡之累書而不改者俾立其下於是長
者以譜¶所列傳緒盛衰絶續之故明言之而告以常訓曰
為善如嗜<md:KR4h0102_SBCK_054-7b>¶飲酒去惡如去毒螫慎思哉勿墜爾先祖之
祀衆拱而聽皆¶俯首就班再拜出少者授長者杖以序
行乃還于家夏至隂¶之始生也君子所宜慎也是日素
服謁詞如冬至禮不飲酒¶不相拜讀譜之儀亦如之歲
之初吉慶拜如冬至禮不讀譜¶鄉黨之制歳為燕樂之
<pb:KR4h0102_WYG_054-12a>
㑹一其時以秋其物以祭社之餘其¶坐以齒以徳以爵
其禮主於讓其儀如宗族之㑹歌詩説嘉¶言亦如之其
詩以伐木魚麗南有嘉魚菁菁者莪賓之初筵¶擇鄉人
子弟羣歌之其誦嘉言也耆老之贒者舉以敎在坐¶者
皆起應曰祗奉長者之訓凡族人鄉人不與于㑹者八
悖¶倫紀者鬬爭者相訟者使酒而&KR1196;者博奕者過累書
而不改¶者虐鄉里者言偽而行違者皆君子之所棄也
不善者棄而¶後知所戒然後善者尊而益勸勸戒立而
<pb:KR4h0102_WYG_054-12b>
俗寧有不美者乎<md:KR4h0102_SBCK_054-8a>¶　　　奉終¶
愛敬以養生哀戚以送死墓焉而葬位焉而祭皆本於
禮而¶不敢忽者先王敎民之通法也䘮而用浮屠之術
葬而信葬¶師之説資冥報於不可致詰之間徴休咎於
無情難驗之川¶阜上以為親謀下以為身利者此古之
所未聞也後世闇夫¶野人多趨信而甘心焉親没于床
不于禮而于浮屠不哭泣¶擗踊而于鐘磬鐃鈸非是之
<pb:KR4h0102_WYG_054-13a>
務則人交笑以為簡時可葬矣¶泥于山川之利否而不
即葬或至於終身或身死而委櫘於¶子孫甚者子孫恐
葬之禍其身舉而棄諸水火葬親以禮者¶世反非之為
愚嗚呼是何其不察而至於此極乎彼浮屠之¶所謂輪
回者果可信邪天之生人物者二氣五行也其運也¶無
窮其續也無端先者過而後者來未嘗相資以為用者
二<md:KR4h0102_SBCK_054-8b>¶氣五行之常也自草木而觀之發榮於春盛壯奮長
蔚乎而¶不可遏及乎戒之以凛風申之以霜露昔之沃
<pb:KR4h0102_WYG_054-13b>
澤茂美一旦¶飄而為浮埃化而為汙泥蕩滅殫盡無跡
可窺矣其發生於¶明年者氣之始至者為之也豈復資
既隕之餘榮乎惟人也¶亦然得氣而生氣既盡而死死
則不復有知矣茍有焚炙刲¶割佚樂適意身且不有而
何以受之形盡氣盡而魂升魄降¶無所不盡安能入人
胸腹重生於世而謂之輪回也哉天地¶至神之氣以其
流行不窮故乆而常新變而不同使必資已¶死之人為
將生之本則造化之道息矣烏足為天地倘或有¶之人
<pb:KR4h0102_WYG_054-14a>
固不知之也浮屠亦人耳何自而獨知之彼以其茫昩¶
不可揣索故妄言以誣世夫豈可信而事其敎乎孔子
謂祭¶之以禮為孝則事異端之妄棄聖典而不信者其
為非禮也<md:KR4h0102_SBCK_054-9a>¶大矣不孝孰加焉而闇者顧安之而不以為
非胡可哉葬師¶之動人以禍福而其説尤怪人之昌隆
盛熾者其先必有厚¶徳之遺賤貧夭絶者必有餘惡之
著山川何與焉誕者則不¶然聞有貴富之人於此則歸
福於其塋塚曰此某形也此某¶徴也於葬之法宜爾也
<pb:KR4h0102_WYG_054-14b>
聞有貧賤之人於此則曰此葬之罪¶也此於法宜至於
斯也信斯言也則人之多財而力足者皆¶相率而為不
善及乎死也求善地以葬其身則可免子孫於¶禍夫孰
肯為善乎由大者而論之繫乎盛衰者莫大乎國都¶殽
函河渭無異也秦帝之亡漢帝之昌隋據之而促唐據
之¶而長果在於善地乎帝王之尊家天下而役海内使
地善而¶可興竭智以營陵廟奚求而不致而亡國敗主
相屬則果不¶在乎此也審矣古之卜宅兆云者以神道
<pb:KR4h0102_WYG_054-15a>
定民志耳非視岡<md:KR4h0102_SBCK_054-9b>¶阜之向背逆順臆度目斷如世之葬
師之為也葬師祖晉郭¶璞書其書茍可信璞用之以葬
其祖考宜有竒驗不誣而璞¶卒死于簒賊其身不能福
而謂能福乎人其可信否邪世之¶人多信之不知自陷
於不孝而莫之贖也嗚呼先王之禮一¶失而流于野再
壊而流于誣暨其大壞而不可為忽乎入于¶禽獸而不
之覺也寧不哀哉天下之人其小者流為野由野¶而徃
吾不能知其所至矣其心淫浸膠固非空言所能革也
<pb:KR4h0102_WYG_054-15b>
吾獨以告吾族人親䘮必以三年三年之制必循禮勿
以浮¶屠從事違者生罰之死不祀于先祠葬卜吉凶而
勿泥葬師¶之説期必以三月三月不能至五月五月不
能至七月過一¶歲者如違䘮禮之罰必刻壙志墓銘力
不足者刻其名俾後¶有考作方氏䘮葬儀<md:KR4h0102_SBCK_054-10a>¶　　　務學¶
學者君子之先務也不知為人之道不可以為人不知
為下¶之道不可以事上不知居上之道不可以為政欲
<pb:KR4h0102_WYG_054-16a>
達是三者¶舍學而何以哉故學將以學為人也將以學
事人也將以學¶治人也將以矯偏邪而復于正也人之
資不能無失猶鑑之¶或昏弓之或枉絲之或紊茍非循
而理之檠而直之瑩而拭¶之雖至美不適於用烏可不
學乎夫學非為華寵名譽爵禄¶也復其性盡人之道焉
耳彼蠕而動翾而鳴者不知其生之¶故與其為生之道
是以物而不神㝠而不靈人之為學所以¶自異於物也
匪特異於物欲異於衆人也匪特異於衆人上¶將合乎
<pb:KR4h0102_WYG_054-16b>
天地拔乎庶類之上而為後世之則也其説存於易¶詩
書春秋三禮其理具乎心其事始乎窮理終乎知天其
業<md:KR4h0102_SBCK_054-10b>¶始於脩已終於治人其功用至於均節運化涵育萬
物大得¶之而聖深造之而贒勉脩之而為君子聖贒君
子非天墜而¶地出人為之也舉夫人之身皆可為聖贒
而乃不能異於物¶曷過哉不知務學之方也今世俗之
儒申申而行由由而言¶滕口頰播簡牘以誇乎人知非
不博言非不華矣而於古之¶學未也何哉為其泛而無
<pb:KR4h0102_WYG_054-17a>
本也漫而無統也可喜而無用也¶君子之學積諸身行
於家推之國而及於天下舉而措之秩¶如也奚待詞説
乎以詞説為學上以是取士下以是自期此¶士所以莫
逮乎古也嗚呼無善敎而天下無善士無善士而¶天下
無善俗世俗之陋其患豈㣲也哉余不欲學者之類之¶
也方氏之學以行為本以窮理誠身為要以禮樂政敎
為用¶因人以為敎而不强人所不能師古以為制而不
違時所不<md:KR4h0102_SBCK_054-11a>¶可此其大敎也其小學曰七歲而學訓之孝
<pb:KR4h0102_WYG_054-17b>
弟以端其本訓¶之歌謡諷諭之切乎理者以發其知羣
居而訓之和賜之以¶物而導之讓慎施扑楚以養其恥
敏者守之以重黙木者開¶之以英慧柔者作之强者抑
之扶之植之摧之激之而童子¶之質成矣其大學曰立
四敎皆本於行行不脩者不與一曰¶道術二曰政事三
曰治經四曰文藝一道術視其人質之端¶方純明知
㣲近道者與言考其言行以稽其所進試其問難¶以審
所造政事文藝其材之所能者無不學也二政事視其
<pb:KR4h0102_WYG_054-18a>
通明才智者使學焉治民之政八制産平賦興敎聴訟
禦灾¶恤孤御吏禁暴悉民情知法意為政事本試以言
授以事而¶觀其所堪三治經精察燭理篤信不惑而長
講説者為之四¶文藝博文多識通乎制度名物立言陳
辭可以為世敎者其<md:KR4h0102_SBCK_054-11b>¶極也試之日皆以終月皆欲其稱
其教之名也敎之存乎¶師化之遲速存乎人得其人推
而用之不難於天下夫豈一¶家之學也哉¶
　　　謹行
<pb:KR4h0102_WYG_054-18b>
士之為學莫先於慎行行之於人猶室之有棟柱也帛
之有¶絲縷也木之有本也馬之有足也鳥之有翼也聖
得是而後¶為聖贒得是而後為贒君子脩是而為善小
人失是而不免陷於¶禽獸之歸夫焉可忽哉積之如升
高之難而或敗於談¶笑為之於閫閾之内而或播於四
海九州才極乎美藝極乎¶精政事治功極乎可稱而行
一有不掩焉則人視之如汙穢¶不潔避之如虎狼賤之
如犬豕幷其身之所有與其疇昔竭¶力專志之所為者
<pb:KR4h0102_WYG_054-19a>
而棄之矣可不慎乎夫口之便於甘肥體<md:KR4h0102_SBCK_054-12a>¶之便於華美
耳目之耽於所思心志之趨於所樂家欲富而¶身欲尊
者人之同情聖贒之所不能無也然而學道之士禁¶制
克節惟恐是念之萌於中蒯衣藿食黜好寡欲終身而
不¶敢怠者誠知輕重之分也人之身不越乎百年善愛
其身者¶能使百年為千載不善愛其身者忽焉如蚊蚋
之處乎盎缶¶之間夫蚊蚋之生亦自以為適矣而起滅
生死不踰乎旬月¶當其快意於所欲以盎缶為天地而
<pb:KR4h0102_WYG_054-19b>
不知其所處之㣲昩陋¶之民亦若是矣迷溺於聲色勢
利以身為之役而不以勞其¶心以為至樂也而不知其
可悲也甚適也而不知其為汙辱¶也均之為身也聖贒
之尊榮若彼而衆人之汙辱若此曷為¶而然哉慎行與
否致之耳難成易毁者行也難立易傾者名¶也得之不
能乆於身樂未既而憂繼之者人之欲也以富貴<md:KR4h0102_SBCK_054-12b>¶利達
易汙辱之名猶食烏喙而易死也况倐忽接於耳目者¶
之不足恃乎故人有殺身而徇君親者非不愛身也愛
<pb:KR4h0102_WYG_054-20a>
其身¶甚而欲納之于禮義其為慮甚逺矣寧死而不肯
以非義食¶知義之重於死也寧無後而不敢以非禮娶
知失禮之重於¶無後也僥倖茍冒於一時而䝉垢被汙
於萬世小則閭里識¶之以為訾大則册書著之天下笑
之聞其名則唾噦不欲入¶于耳計其所得曾不若秋毫
而賤辱其身使孝子羞以為父¶正士羞以為友遺裔逺
孫羞以為祖不亦惑哉且人不患不¶富貴而患不能慎
行無行而富貴無益其為小人守道而貧¶賤無損其為
<pb:KR4h0102_WYG_054-20b>
君子吾家自始遷祖至於余身十五世矣以言¶乎貲産
則不踰于中家以言乎爵禄則未有位乎朝者然而¶不
愧于人見推于世者以先人世有積徳蓄學操行異乎
恒<md:KR4h0102_SBCK_054-13a>¶人焉耳逺者余不足知之若曽大父西洲府君之純
厚慤大¶先君太守貞惠公之亷介方正視古之贒者豈
有閒哉吾族¶之人暨將來而未至者烏可不效也人莫
不喜為名人之子¶孫而不知其尤難於衆人蓋徳大則
難繼行高則難稱有善¶過於人人未之取也曰其祖之
<pb:KR4h0102_WYG_054-21a>
贒不但如斯而已有惡未著¶人已責之以為不肖曰若
之祖何人也而為此哉故生於㣲¶宗庸族者過易隱而
善易著以其特出掩於其先人皆異之¶故不求其備也
生於世家者過易聞而善難昭以其先多顯¶人而不可
企也嗚呼方氏之嗣人奈何而不慎乎君臣父子¶兄弟
夫婦朋友五者天倫也斁天倫者天之所誅天之所誅¶
人之所棄生不齒死不服葬不送主不入祠譜不書其
名行¶和于家稱于鄉徳可為師者終則無服者為服緦
<pb:KR4h0102_WYG_054-21b>
麻有服者<md:KR4h0102_SBCK_054-13b>¶如禮祭雖已逺猶及雖無主祭者猶祭如是
而不能為君子¶則非方氏之子孫也告于祠而更其姓不
列于譜¶
　　　脩徳¶
能為衆人所不能行之事者其子孫必享衆人所不能
致之¶福人之為善非為子孫計也然天道之於善人以
及其身為¶未足常推餘澤以福其後人則亦曷嘗不為
子孫計哉第衆¶人之計速而易致而君子之澤逺而難
<pb:KR4h0102_WYG_054-22a>
醻故趨乎善者常少¶溺乎利者常多衆人每笑為善之
士為迂緩無術而不知天¶道之所佑固在此而不在彼
也天下無千載全盛之國無百¶年全盛之家天豈不欲
有國家者乆而不墜哉或一再傳而¶失之或未終其身
而不振得之於勞勩艱難之餘而敗之於¶談笑燕安之
頃非其智力所不能徳不足而子孫無所藉以<md:KR4h0102_SBCK_054-14a>¶自立也
人之生於徳善之家猶木之生沃土蚤發而易長華¶茂
而後凋磽田瘠壠雖有萌蘖之滋拳曲擁腫終不足觀
<pb:KR4h0102_WYG_054-22b>
則¶所藉使之然耳今之人莫不欲子孫之蕃贒才之夥
傳緒乆¶而不衰而莫能為善此猶不藝而欲穫也不獵
而欲衣狐貉¶也孰從而致乎故富貴而不脩徳是以爵
禄貨財禍其身也¶富貴其子孫而不力為善是置子孫
於賤辱之穽爭奪之區¶而不顧也使貴而可傳則古之
顯人與齊魏秦楚之君至今¶不失祀矣使富而可傳則
趙孟三桓之裔有餘積而無憂矣¶然而皆莫之存何哉
徳澤既竭而後人莫能繼也先人有千¶乘之勢萬室之
<pb:KR4h0102_WYG_054-23a>
邑不足恃也金帛菽粟盈溢廪廥不足恃¶也惟有餘徳
焉為可恃而恃之者身必危可恃以存者其惟¶徳脩于
身而不懈者乎徳有及乎數百年者有及乎百歲者<md:KR4h0102_SBCK_054-14b>¶有
及乎當世者有及乎一鄉行乎一家者子孫之食其報
也¶恒視所及為廣狹道術材略高世而拔類或見於事
功佐明¶主除暴亂立法制或著於書以陳仁義政敎正
人心於將亡¶遏邪説於欲盛此徳於數百年者也不能
如彼之盛而其所¶為可以扶衰拯溺為百年所依怙者
<pb:KR4h0102_WYG_054-23b>
百年之所徳也又不能¶然而濟當時之難者當時之所
徳也下此而盡力於一鄉行¶法於一家鄉與家賴之亦
可以及其子孫俾不遽至於禍敗¶况其所及愈大則所
利愈逺乎閭巷之士欲澤天下後世固¶非其職然因其
身之所居以為其分之所當為奚為而不可¶也故事親
而孝事長而弟族焉而睦姻焉而義慈㳟惠和不¶犯不
忮以此守身而無愧者其徳可以澤其子推而行于鄉¶
矜寡恤饑周人之所不及而為人之所難為其後嗣有
<pb:KR4h0102_WYG_054-24a>
不興<md:KR4h0102_SBCK_054-15a>¶者乎有位而立功學道而立言皆人所可致者孰
謂吾族之¶人而不能為善人乎孰謂為善而果不可恃
乎¶
　　　體仁¶
天之生人豈不欲使之各得其所哉然而勢有所不能
故託¶諸人以任之俾有餘補不足智愚之相懸貧富之
相殊此出¶於氣運之相激而成者天非欲其如此不齊
也而卒不能免¶焉是氣行乎天地之間而萬物資之以
<pb:KR4h0102_WYG_054-24b>
生猶江河之流渾涵¶奫淪其所衝激不同而所著之狀
亦異大或如蛟龍小或如¶珠璣或聲聞數千里而或汩
然而止水非有意為巨細於其¶間也而萬變錯出而不
可禦人何以異於斯乎智可以綜覈¶海内而闇者無以
謀其躬財或可以及百世而餒者無一啜¶之粟天非不
欲人人皆智且富也而不能者勢不可也勢之<md:KR4h0102_SBCK_054-15b>¶所在天
不能為而人可以為之故立君師以治使得於天厚¶者
不自専其用薄者亦有所仰以容其身然後天地之意
<pb:KR4h0102_WYG_054-25a>
得¶聖人之用行而政敎之説起故聖贒非為已設也所
以為愚¶不肖之資貨財非富匹夫也固將俾分其餘以
補人之匱乏¶三代之盛是法行于朝廷達於州里成於
風俗而入於人心是¶以天下無怨嗟之民乆矣其亡而
莫之復也世之志義之士¶猶有推其所有餘行其所可
為者其亦先王之所取者乎然¶非知本者不知其意之
美也人之挾所長以虐同類由不知¶本故耳使知斯人
之生皆本於天視人之顛隮陷溺與已無¶以異則民焉
<pb:KR4h0102_WYG_054-25b>
有失所之患哉余病乎未能而欲試諸鄉閭以¶為政本
數百家之鄉其人必有才智貲産殊絶於衆者雖廢¶興
迭出而未嘗無毎鄉推其尤者為之表使為二廩三學
廩<md:KR4h0102_SBCK_054-16a>¶之法豐歲夏秋自百畝之家以上皆入稻麥于廩稱
其家為¶多寡寡不下十升多不過十斛使鄉之表籍其數
而衆閲守¶之度其九歲可得千斛以備凶荒札瘥及死
䘮之不能自存¶者其入也先富而出也先貧出也視口
而入也視産多者皆¶庚加息十一不能庚則否廩之左
<pb:KR4h0102_WYG_054-26a>
立祠以祠入粟多而及人¶博者祠之左右序掲二版左曰嘉
善書其人之績版以朱書¶以青右曰愧頑版不飾書以
白書吝而私者為表而不均者¶漁其利而不恤民者歲
再集衆謁祠而讀之以為戒學之法¶各立師一人以有
徳而服人者為之立司敎二人司過二人¶司禮三人鄉
人月吉盛衣冠相率謁學暇則逰於學問乎師¶有違過
者於師乎治悖敎不良者師與其罰其教法如族學¶之
儀<md:KR4h0102_SBCK_054-16b>¶
<pb:KR4h0102_WYG_054-26b>
　　西伯伐崇¶
為史者之言曰西伯之囚羑里崇侯虎實譖之及西伯
得賜¶斧鉞専征伐而歸五年果伐崇侯虎果若其言是
西伯挾天¶子之柄而報私怨也此必不然聖人之於賞
罰豈嘗容心於¶其間哉觀人之善惡何如耳其善誠可
旌也雖平生之所讎¶怨烏得不賞之其惡誠可誅也雖
懿親近戚吾烏敢避焉著¶此法者非吾之所私有乃天
子之法受之於先王而與天下¶共之者也竊天子之法賞
<pb:KR4h0102_WYG_054-27a>
無功則為祐惡罰無罪則為戕善¶此二者必誅於聖王
之世紂之無道乆矣諸侯豈無不臣服¶者乎其以斧鉞
賜西伯而西伯受而行之宜自不臣服者始¶必不悻悻
然蓄私怨而圖伐之也崇侯之事逺不可知其詳¶矣吾
意其人必比凶黨惡不供臣職於天子而侵害其輿圖<md:KR4h0102_SBCK_054-17a>¶殺虐其民人棄蔑其宗廟故西伯伐之必不以其譖己
也茍¶憾其譖已是㣲量淺智之人齊桓晉文之流之所
為豈足為¶聖人哉且羑里之事不經見史所稱獻美女
<pb:KR4h0102_WYG_054-27b>
善馬珍怪之説¶皆戰國之末好妄言者意構之詞非其
事之實也妄言者見¶詩歌伐崇求其罪而不得遂誣其
譖西伯以為伐崇之端而¶不自知其謬也西伯嘗伐犬
戎密耆及邘矣則此四國者又¶豈皆譖西伯者邪故謂
西伯伐崇者是也謂崇侯譖西伯以¶女馬賂紂得脱者
皆非也曰然則史氏所述西伯之事亦有¶足信者歟曰
惟獻地請去炮烙之刑者近之餘皆無足取焉¶耳¶
　　武王誅紂
<pb:KR4h0102_WYG_054-28a>
余讀春秋見其紀時書事少者止一二言多者不過數
十言<md:KR4h0102_SBCK_054-17b>¶斷斷然傳其所信而不敢肆竊嘗疑之以為當時
史官所載¶必詳矣孔子曷不盡舉而書之奚為簡略若
是哉及觀左氏¶穀梁公羊三子之傳各述其所聞甚詳或
曲説以傳經或因¶經而構事肆情極論無復顧忌初若
可喜徐而推之率多虛¶詞而鮮事實往往不足以得其
要領而愈致人之惑然後知¶孔子謹嚴其詞若不敢盡
者憂天下後世之至也孔子嘗繫¶易以辭矣反覆詰難
<pb:KR4h0102_WYG_054-28b>
至於理彰意竭而後止何獨於春秋而¶不盡其辭蓋道
可以智窮而事必以實著與其徇疑而失實¶以為後世
害不若著其可信者之為愈也故曰多聞闕疑又¶曰吾
猶及史之闕文也此孔子之意也司馬遷之為史記其¶
志以作春秋自儗亦非不知春秋者矣至於紀載往昔
之事¶竒聞怪説無所不録而於三代之本紀多背經而
信傳好立<md:KR4h0102_SBCK_054-18a>¶異而誣聖人其他㣲者未足論若武王與紂
之事見於書最¶詳而遷乖亂之尤甚牧野之兵非武王
<pb:KR4h0102_WYG_054-29a>
王之志也聖人之不幸¶也武成載其時事但曰一戎衣
天下大定不書紂之死者為¶武王諱且不忍書也他書
謂紂自焚死意為近之武王之於¶紂非有深讐宿怨特
為民去亂耳當斯時使紂悔過遷善武¶王必不興師而
踰孟津及紂兵已北使紂不死而降武王必¶將封之以
百里之邑俾奉其宗廟必不忍加兵於其身也况¶紂已
死乎吾意武王見紂之死也不踊而哭之則命商之羣¶
臣以禮葬之矣豈復有餘怒及其既死之身乎遷乃謂
<pb:KR4h0102_WYG_054-29b>
武王¶至紂死所三射之躬斬其首懸於大白之旗又斬
其二嬖妾¶懸於小白之旗此皆戰國薄夫之妄言齊東
野人之語非武¶王之事遷信而取之謬也漢髙祖魏文
帝皆中才之主非有<md:KR4h0102_SBCK_054-18b>¶聖智之度髙祖猶能不殺子嬰文
帝猶能奉山陽公終其身¶曾謂武王聖人而忍其君至
此乎吾決知其不然矣茍信遷¶之言是使後世强臣陵
上者葅醢其君而援武王以藉口其¶禍君臣之大義不
亦甚哉吾故辨之以為好竒信怪者之戒
<pb:KR4h0102_WYG_054-30a>
　　畢命¶
余讀周書至於康王之命畢公然後知周公之忠厚也
殷之¶遺民可謂頑矣大者作亂小者驕淫奢侈不率法
度禮不得¶而齊之徳不得而服之周公知其不可旦夕
治也既欲加兵¶誅之又舉而遷之於洛其怒殷民亦甚矣
然方伐叛也為大¶誥告四方自他人言之宜痛詆深誚
不比於恒民而周公方¶申申焉告以天命之去就無一辭
及其民之非多士多方一¶則言遷民之故一則言降四
<pb:KR4h0102_WYG_054-30b>
國民命不誅之由反覆乎夏商<md:KR4h0102_SBCK_054-19a>¶之存亡稱其民曰商王
士曰義民而不忍少傷之夫周公豈¶不知殷民之頑哉
終不斥之為頑民而曲為之諱避者聖人¶之慮至深逺
也民莫不有是非好惡善未至於此而加之以¶善名則
必喜而奮曰上之待我以善人也安敢不為善惡未¶至
於此而加之以惡名則必怨而怒曰上之不以君子待
我¶吾安用為君子故以君子望中人中人皆慕而為君
子以小¶人望中人中人或失其恒心殷民固頑矣周公以
<pb:KR4h0102_WYG_054-31a>
王士義民¶待之彼欲不脩士君子之行得乎聖人之待
人也恕如此宜¶乎未歴三紀而皆化也至於康王不知
聖人導民之㣲權命¶畢公繼周公之職輒稱之為頑民
舉洛邑之民豈無善者哉¶槩而謂之頑殷民聞之得無
怨且怒乎號之以為頑而欲責¶其不為頑不可得矣然
則周公婉辭和色化殷民為君子康<md:KR4h0102_SBCK_054-19b>¶王發片言而誣殷
民為頑民文王武王忠厚之意至是銷鑠¶殆盡矣不然
世之庸主無典則以遺後嗣者子孫䝉其遺烈¶猶可傳
<pb:KR4h0102_WYG_054-31b>
數世無亂以文武周公之大徳曷為不二三傳而遽¶㣲
乎史稱成康為至治余謂周之衰康王基之¶
　
　
　
　
　
　明文衡巻五十四
