# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 3

<md:KR4h0102_SBCK_002-28a>¶<md:KR4h0102_SBCK_003-1a>¶
<pb:KR4h0102_WYG_003-1a>
欽定四庫全書
　明文衡巻三¶
　　　　　　　　　　　　明　程敏政　編
　騷¶
　　思媺

人辭　　　　　　　　　　宋　¶濓
　吾鄉吕成公實接中原文獻之傳公歿始餘百年而
　其學¶殆絶濂竊病之然公之所學弗畔於孔子之道
　者也欲學¶孔子當必自公始此生乎公之鄉者所宜
<pb:KR4h0102_WYG_003-1b>
　深省也嗟夫公¶骨雖朽公所著之書猶存古之君子
　有曠百世而相感者¶況與公相去又如此之甚近乎
　聞而知之蓋必有其人矣託¶物引類作思媺人辭辭
　曰¶
惟媺人之愔嫕兮賦姱質於自然修蛾規而凝黛兮曼
目轉¶以成&KR1531;妥鬒髪而如雲兮靨輔巧以承權纎腰秀
頸若鮮卑¶兮容都曼而體便姢寶璐縈而右繞兮袿徽
嫷以半偏懸明<md:KR4h0102_SBCK_003-1b>¶月以綴佩兮錯木難而傅冠向瑶臺而
<pb:KR4h0102_WYG_003-2a>
微歩兮意憺靜以貞¶閒宓妃之倫折芳馨以相遺兮復
容與乎江干勢翩翩其騫¶舉兮若㳺龍之在淵胡人間
不可以乆留兮遂淩厲乎高寒¶馮道紀以為御兮鍊天
和而為飱徑驅馭於陽陰兮時上下¶乎星辰款予生之
何晚兮不一覿於芳儀念姱嫭之鮮雙兮¶遡迴飈而曽
思欿愁悴而委惰兮氣涫&KR1594;以如炊道茍可以¶遡之兮
視萬里猶門墀登嶇嶔而騁望兮正晨旭之蒼涼氛¶曀
豁而闓朗兮莽山川之縱横樹輪盤糾而柴&KR2791;兮薠艸
<pb:KR4h0102_WYG_003-2b>
藿¶靡以相望豐狐思羣而永嘷兮文鷮慕類以徐翔企
精爽之不¶徠兮空雲龍之將將蹇侘傺而望絶兮燿靈
曶其西藏降崇¶丘而臨曠野兮循故轍以東歸向闌楯
而徙倚兮境外嬰而¶愁内滋新蟾皎以出天兮想纎美
之曲眉繁星爛而成文兮<md:KR4h0102_SBCK_003-2a>¶懷繡帔之陸離蒼灝霩落而
無滓兮思玉體之弗緇拂蘭袖¶而起歩兮復經緯乎空
庭苦鴻鴈之廱廱兮厭羽蟲之薨薨¶撼户&KR0008;以悲惻兮
惕瞀容而弗自勝轉曲牖而入堂壇兮牉¶獨坐對乎華
<pb:KR4h0102_WYG_003-3a>
鐙鐙影揺曳如鳥&KR0950;兮象中心之靡寧寒厖狺¶狺而競
吠兮耳恍聞於跫音疾倒屣以啓闗兮飈鬭葉於枯¶岑
縹綿綿而莫抒兮託幽寄於瑶琴琴聲咽而思深兮類
孤¶雌之鳴陰更&KR1821;寞以將闌兮斗杓旋而向東舒枕衾
而就榻¶兮期夢寐以潛通精氣注以弗釋兮橋有物而
衡中息纚纚¶以方微兮䰟翕翕而上征造旬始而謁太
儀兮羣靈繽其若¶樷氛旄溶以隨猋兮鳯旍沛而嬰空
馭象車而秉虬節兮鞭¶列缺以斥豐隆豹纛熊幡聿皇
<pb:KR4h0102_WYG_003-3b>
以奮兮繆流紆譎鬱以相䝉¶左撝右衛動以綳彋兮倐
眒倩浰雲滃而雷舂囘穴幡纚汨<md:KR4h0102_SBCK_003-2b>¶以芔歙兮吸嚊潚率
謂以䝉鴻穆眇眇以前邁兮翩衯衯而¶弗止莽㝠㝠以
無垠兮勢皇皇而迤靡超氛埃而淑郵兮竟¶按轡乎朱
陵長麗舉躅以向日兮有赫戲之華文揚芒熛以¶上焱
兮粲重離之丹門炫赤玉之寶章兮列八龍之威神歘¶
東趨於蒼極兮青琱紛其竝迎羣神衎衎以方饗兮奏
靈和¶之鳯笙四酎芬而味歆兮暈玉色而帶赬楫素威
<pb:KR4h0102_WYG_003-4a>
以升皓宫¶兮盼四極之浮浮蓐收顧余而破顔兮鍚鏤
瓊之華鉤謂貞¶白以自守兮合左契於伊周折寒門而
燭元㝠兮朔颸颯以¶吹裘有夫𤣥巾而擐甲兮握靈蛇
以為驅重陰沍而未啓兮¶肅𤣥氛之幽幽四方非不可
居兮悵所思之莫余都馳兩轂¶如飛丸兮又滔滔而遐
逝靈氛告余以吉故兮子何為兮獨悲苦¶彼中天之有
居兮隔人世之風雨吾將導子之一至兮庶弗<md:KR4h0102_SBCK_003-3a>¶愆於恒
素怊忽荒以從之兮駕剛飈以徑度曶光炎之炘炘¶兮
<pb:KR4h0102_WYG_003-4b>
綝纚鬱怏而不可正視琱甍彤楹屹以上起兮瀏濫𢎞
惝¶雲譎而波詭連巻欐佹沓以軋芴兮崴魁幼眇矗以
高峙中¶洞房之沕穆兮乃媺人之攸居使曼姬為予通
訊兮儼再拜¶乎堂垂忽朱扉之洞開兮移玉趾之委蛇
珠明玉潔不足以¶為喻兮光照耀乎東西吐芳辭以若
蘭兮意勤勤而告余曰¶皇降靈兮昭質弗沬毋染爾穢
兮昧厥施紉葯襦兮曵茝斾¶結蕙纕兮張椒幃勺桂漿
兮嚥蓀糜索胡繩兮畦揭車集衆¶芳以遠蒸兮羌郁郁
<pb:KR4h0102_WYG_003-5a>
而斐斐余俯首而敬聴兮書鞶紳以自¶規海色動而報
曙兮陶去幽而開寤雖嘉辭之盈耳兮邈若¶人其何處
遂捫膺以沈思兮顝獨處而繚戾也誠因言以㑹¶心兮
將神交於千載也亘天地而無初終兮惟我民之秉彛<md:KR4h0102_SBCK_003-3b>¶道𢎞敷於上下兮必有人而繫之往者固不可作兮幸
方册¶之昭如日㕘驗於厥躬兮若面命而耳提跛鼈之
媻姍兮固¶難齊於六驥能孳孳而弗怠兮亦千里之可
至余雖質䪥而¶力單兮敢不沾沾而奮厲帶鈎矩而佩
<pb:KR4h0102_WYG_003-5b>
衡兮撤蔀䝉而祛罻¶期有形以必踐兮始俯仰而無媿
縱不得媺人以與之㳺兮¶又何異同功而竝世¶
　　予既為此辭嘗録一通寄王子充子充盖有志同
　　予學¶呂者書以識之庸俟異日各考其學之成也¶
　　孤憤辭　　　　　　　　　　　宋　¶濓
　中州人士有無罪而被廢斥者識與不識咸冤之濓
　因本¶其志為署孤憤之辭使世之用法不慎者讀焉
　其或知所¶懼也夫辭曰<md:KR4h0102_SBCK_003-4a>¶
<pb:KR4h0102_WYG_003-6a>
哀予生之匪淑兮耿鬱紆其誰語恐此心之難白兮假
微詞¶以自吐曩有志乎學古兮指前修以作則非秋蘭
奚敢紉兮¶非申椒吾焉食仗所履之正直兮謂無施而
不可悲世塗之¶嶮巇兮曶獨中兹危禍胡萋斐之小文
兮竟成之於貝錦指剛¶方以為圓兮揆人情為己甚伊
翩翩之公子兮余素得而¶友之握手以示肺肝兮若斷
金而弗疑何中心之多變兮一¶旋踵而弗予識既擠予
於坑穽兮復彎弓而下石汝面目之¶無怍兮曽何謀之
<pb:KR4h0102_WYG_003-6b>
弗深縱禍予其曷傷兮吾懼戕汝之良心¶覩日月之光
昭兮聞雷霆之隐耽予固不足畏兮汝寧不畏¶于天天
道微而難索兮斯焉足以責汝彼黄鳥之嚶嚶兮猶¶求
友而弗止將七尺之美軀兮乃一禽之不如予固約結
而¶㒺措兮又為汝而歔欷嗟受命之蹇産兮豈獨汝之
為尤蛟<md:KR4h0102_SBCK_003-4b>¶龍鬬於深淵兮寜無損於鰌䱔汝雖不我陷兮
予安往而逃¶囚唯飲泣而無所訴兮傷予罪之不當蒼
天之至明兮獨不¶鑑我之幽枉(叶於/良切)皎皎之白璧兮僉
<pb:KR4h0102_WYG_003-7a>
訾其為燕石也纎纎之¶素縞兮反謂其如𤣥漆也欲力
詆以深文兮其奚患於無辭¶臯陶之不吾出兮眼有淚
而誰知誓剖心以自明兮念父母¶之所遺茍自經於溝
瀆兮慮君子之見嗤夜漫漫而不旦兮¶悲風颯其四來
秋蟲響於空堦兮似助予之悲哀六合之至¶廣兮寘一
身而無所魂怳怳若有忘兮雖生存而如死昔公¶冶之
所遭兮夫何有於不仁在縲絏而非罪兮亦魯叟之所¶
稱果自反而弗疚兮縱遇辱其如榮浮雲過而日潔兮
<pb:KR4h0102_WYG_003-7b>
春冰¶釋而水清外累不足以為愳兮愳吾徳之未明意
欣欣以超¶絶兮振冠纓而起行取瑶琴以彈之兮有和
衎之新聲樂天<md:KR4h0102_SBCK_003-5a>¶命以自度兮究年歲而不再更¶
　　題王子充琴邉秋興圗辭　　　　詹　同¶
風泠泠兮木落山盤盤兮雲陰吾將鼓兮秋水誰能識
兮此¶心¶
　　弔董生文　　　　　　　　　　胡　翰¶
　余自京師南歸次于直沽泝流而達于衡漳過陵州
<pb:KR4h0102_WYG_003-8a>
　故廣¶川地也或曰漢江都相董仲舒墓在焉為文弔
　之其辭曰¶
出國門以南邁兮渉衡漳而濟舟波流渾其若河兮道
既阻¶而且修臨廣川之故墟兮曰夫子之首丘望原隰
以懷思兮¶悵欲去而夷猶嗟王風之不競兮人各騖其
私智道術裂而¶民散兮世已乆而莫制燕趙固多竒士
兮僅有取其忼慨非¶天降大雅兮繄孰為之表礪聖垂
法於春秋兮志雖微而可<md:KR4h0102_SBCK_003-5b>¶即士明經以致用兮義非后
<pb:KR4h0102_WYG_003-8b>
而不食徵天人以為言兮明灾¶異之在辟引君致之當
道兮情眷眷於悱惻嘉堯舜而樂三¶代兮得一士而不
能用苟不用其亦已兮國無人而曷重黯¶質直而見憚
兮𢎞飾詐而取寵用舍倒而莫察兮邪正溷而¶彌冗騂
不中夫犧牲兮執鸞刀而薦犂登䙝味以實瓉兮瀝¶黄
流而注兹競刓方以為員兮攦榘矱而去之徒操末以
齊¶本兮引繩墨而止之下皇皇而靡所騁兮上訑訑以
為得孰¶好賢如緇衣兮孰惡惡如巷伯古固難於知人
<pb:KR4h0102_WYG_003-9a>
兮詎多欲而¶不惑庸俟時之見察兮庶師言之允一謂
伊尹無以加兮雖¶管晏弗之及探淵源其尚眇兮又豈
㳺夏之儔類何一低而¶一昂兮槩未量乎夫子之志曰
正誼而明道兮不計功而謀¶利皦内顧而如斯兮揆王
佐亦奚異俾詭遇以獲禽兮固吾<md:KR4h0102_SBCK_003-6a>¶心之所羞比栁下之
三黜兮由直道以事人百里之飯牛兮¶豈汚辱而忘身
道有時而詘兮亦有時而伸諒天命之未違¶兮獨奈何乎
生民
<pb:KR4h0102_WYG_003-9b>
　　憫貞淑文　　　　　　　　　　胡　翰¶
何斯世之昧昧兮耿獨抱兹貞淑曰降命之自天兮固
眇軀¶之所服肇兩儀於厥初兮恒正位而並育矧夫人
之伉儷兮¶豈云疏而異族昔結髪以承歡兮將偕老以
為期忽惡笄之¶在首兮遂中道而棄之惟國有大事兮
莫大於征伐之師既¶北面以奉命兮願委質以驅馳冒
白刃以爭先兮懼不得其¶所死茍死弗慊于素兮又安
足以痛毁相女婦之從夫兮醮¶一齊而不再力莫拯君
<pb:KR4h0102_WYG_003-10a>
之阽危兮雖獨生其何待孫神之戍¶夏兮陳迎翣而捐
軀高叡之䘮趙兮秦瞑目而與俱卓怒行<md:KR4h0102_SBCK_003-6b>¶其威敎兮皇
甫係而猶詬李斷臂於逆旅兮負凝骸以貽後¶諒風猷
之一致兮曠年歲而不可衊襲芳菲以紉蘭兮又佩¶之
以雙玦仰三辰之在天兮心炯焉其昭晰即所安而自
得¶兮吾竊哀丈夫之非烈¶
　　懐龍門辭　　　　　　　　　　劉　基¶
有美一人兮美且都靑霞為衣兮白雲為裾被秋蘭兮
<pb:KR4h0102_WYG_003-10b>
佩珣¶玗泰和與逰兮中黄與居瞻望弗及兮芳歲其徂
山高水深¶兮道阻且紆安得羽翼兮致我與俱¶
有美一人兮美且仁自我不見兮不知幾春仰𤣥穹兮
盼參¶辰為合為離兮誰識其因青㝠無階兮江海無津
安得羽翼¶兮致我與隣¶
有美一人兮在山中蒼眉青鬚兮玉雪其容飲沆瀣兮
食紫<md:KR4h0102_SBCK_003-7a>¶虹澡石泉兮灑松風邀初平兮從赤松超逍遥樂
兮無窮安得¶羽翼兮致我與同
<pb:KR4h0102_WYG_003-11a>
　　九嘆九首¶
秋風起兮夕露&KR0270;浮雲沈陰兮白日晝寒木葉落兮水
泉乾¶孤鴈鳴兮悽以酸攬余轡兮悵盤桓野蕭條兮行
路難豺狼¶驕兮狐兔頑蘭蕙死兮荆棘蕃我欲奮飛兮
無羽翰援雅琴¶兮發哀彈絃斷絶兮涕汍瀾¶
我髪種種兮颯如其稀我心倀倀兮忽若有遺過吾不
能改¶兮徳吾不能知往者不可悔兮來者不可期進無
益于世兮¶退將安歸嗚呼已矣兮吾寜不悲
<pb:KR4h0102_WYG_003-11b>
天有田兮不可以耕山有龜兮不可以知咎徴刈蒿以
為梁¶兮削菌以居楹匠石却走兮工垂拊膺登高望逺
兮觀四瀛<md:KR4h0102_SBCK_003-7b>¶水東流兮日西傾般紛紛兮各有營我獨展
轉兮從夜達明¶
風飄飄兮揚塵野寂寞兮無人舟何為兮山阿車何為
兮水¶濵北望楚兮東望秦倒江河兮亂星辰天門窈窕
兮重九闉¶願有言兮逺莫陳虎豹颬兮為喜為瞋横流
涕兮瞻蒼旻心¶馮噫兮不能伸麋有角兮龍有鱗空山
<pb:KR4h0102_WYG_003-12a>
寂寥兮吾誰與隣¶
江無舟兮河無梁隰有荆棘兮而無稻梁鷹化鳩兮雀
變隼¶狸為貙兮龍為蚓睠長顧兮情紆軫九疑高兮禹
穴幽梧桐¶枯兮鳯不留山木慘慘兮呌鵂鶹鵠飛兮無
所投雲杳杳兮¶雨悠悠孰懷情兮知此愁¶
虎厭肉兮騶虞苦饑獺升堂兮麒麟受羈黄彛薦滫兮
章甫¶承綦箾韶屏棄兮絃筦兠離指玉以為石兮削方
以為規天¶不可問兮神不可咨繄彼之是兮而此之非
<pb:KR4h0102_WYG_003-12b>
有樗在林兮有<md:KR4h0102_SBCK_003-8a>¶櫟在馗蓍龜孔昭兮勿遠余思¶
今夕何夕兮天宇清歩逍遥兮仰觀列星河漢皎兮北
斗横¶悲風發兮候蟲鳴林鳥起兮沙鴇驚長夜寥寥兮
何人哭聲¶愴怳悢兮不忍聴囘身入房兮淚沾纓蛟虬
偃蹇兮豺虎獰¶弧無弦兮車脱其衡知不可慮兮誰女
令蹇淹留兮難為情¶
履霜思裘兮燠則棄之臨河號舟兮濟而置之不綱胡
魚兮¶不弋胡鵠翦薙杞梓兮索灌莽以取木捕猫乳䑕
<pb:KR4h0102_WYG_003-13a>
兮僉以為¶仁吠狗宵警兮行者怒瞋彈鸞飬梟莫知其
咎斵冰以承宮¶兮曷云能乆長太息兮有所思林木動
兮巢鳥悲山有藿兮¶園有葵心懷君兮君不知¶
秋天泬㵳兮百草黄蟪蛄悲吟兮朝榮有芳屣履起兮
獨徬¶徨心悠悠兮懷故鄉原有栗兮隰有禾桂花紅兮
蘭紫芽涼<md:KR4h0102_SBCK_003-8b>¶風動兮松栢馨流潦落兮水泉清蔬可茹兮
秫可酒集鄉里¶兮㑹親友坐白石兮蔭蒼筠翫明月兮
思古人魚歸淵兮狐¶首丘終余生兮安所求
<pb:KR4h0102_WYG_003-13b>
　　招遊子辭　　　　　　　　　　王　¶褘
　吾宗兄存誠甫名其齋居曰逺遊昔者屈原放逐之
　餘眇¶觀宇宙欲制鍊形魂排風御氣浮遊八極後天
　而終以盡¶反復無窮之世變故逺遊之歌所為而作
　今存誠之有取¶於逺遊也豈猶原之志歟予因反其
　意為辭以招之庶幾¶其不騖於虛逺而為吾聖賢之
　歸然宋玉景差大小招務¶為譎怪之談荒淫夸豔之
　語今亦無取焉辭曰
<pb:KR4h0102_WYG_003-14a>
逺遊雖樂兮樂不可極只子兮來歸無東無西無南無
北只¶東方弱水舟輒覆溺只西方流沙車不可歴只北
方大漠絶<md:KR4h0102_SBCK_003-9a>¶人跡只南方炎荒路險以棘只顧瞻四方蹙
蹙靡所適只逺¶道雖樂將焉止息只子兮來歸反吾故
居只居爾之居復爾¶初只仁以為宅邃且虛只以禮為
門義為塗只大中為室至¶和為厨只八珍竒味道之腴
只文章燦爛錦繡敷只盛徳光¶華被厥軀只慈儉是寳
謹蓄儲只御以矩彠乘恕輿只子居¶其中樂有餘只瞻
<pb:KR4h0102_WYG_003-14b>
前無隣後無虞只天君泰然静以舒只聖¶賢與處天為
徒只洞視八荒眇一區只坐閲千古猶斯須只¶子母逺
遊苦驅馳只子兮來歸反故居只¶
　　弔伍子胥辭　　　　　　　　　髙　啓¶
覧勾吳之故墟兮灌莽鬱其蘢蓯館娃廢而為沼兮巋
伍胥¶之遺宫奚千祀而勿毁兮繄若人之死忠昔窮逋
而渡江兮¶奮孤跡於羇旅既入郢而雪恥兮又棲越而
攘侮使彼吳之<md:KR4h0102_SBCK_003-9b>¶強大兮非夫子而孰為何夫差之自喜
<pb:KR4h0102_WYG_003-15a>
兮遽忽戒而荒娛陳¶昌言之悃欵兮實不忍視國之阽
危衆以子為叵信兮肆讒¶辭之詆欺夫豈不能全身逺
適以自庇兮顧先王之舊徳卒¶待隕而何言兮恨終不
能寤君之嬖惑載鴟夷兮浮遊魂惸¶惸兮在中流江神
念子兮哀憤鼓洪濤於高秋嗟君子之出¶輔兮孰不願
為伊臯使言從而志行兮致雍熙之陶陶何齟¶齬而多
患兮惟重華之不可以屢遭鄂侯諍而就醢兮龍逢¶諫
而見屠盖自古而有之兮匪夫子獨罹乎此辜身雖殁
<pb:KR4h0102_WYG_003-15b>
而¶義安兮又舎是將焉索彼循黙而茍容兮寧獲免乎
泚額想¶子猶念夫故都兮或乘雲而來歸顧荆棘之多
露兮應攬涕¶而歔欷余亦何為而感慨兮懼直道之墜
也聊陳詞而表烈¶兮亦邦人之志也<md:KR4h0102_SBCK_003-10a>¶　　雲林辭(并序/)　　　　　　　　　蘇伯衡¶
　常人之情未有不好繁華而厭澹泊者也入山林而
　唯恐¶不深適江湖而唯恐不逺非抗志幽夐寄懷夷
　曠者孰能¶之六一居士曰錢塘四方之所聚百貨之
<pb:KR4h0102_WYG_003-16a>
　所交物盛人衆¶為一都㑹而又兼有山水之美以資
　富貴之娯吾祖東坡¶先生以為吳興山水清逺其民
　足於魚稻蒲蓮之利寡求¶而無所争賔客非有事於
　其地者不至焉是二邦固皆東¶南勝處而呉興之境
　寛閒寂寞豈比錢塘之鉅麗雄富哉¶崔彦暉氏錢塘
　人也顧去之而之呉興營别業一區名之¶曰雲林小
　隠於是乎僑焉此其以澹泊為樂而不奪於繁¶華之
　習為何如彦暉非抗志幽夐者歟寄懷夷曠者歟夫
<pb:KR4h0102_WYG_003-16b>
　以端木賜之賢又有仲尼為之依歸其於道徳之足
　貴紛<md:KR4h0102_SBCK_003-10b>¶華聲利之不足尚固宜曉然若薰蕕不待辨而
　孰去孰取¶也然交戰于胷中猶且有所不免況彦暉
　當問學之士徇¶於外物而競於邪侈之際乃能決於
　去就如此豈直異乎¶尋常之人而已使克推是志以
　學道其於去卑陋而趨高¶明也何難哉此余不識彦
　暉而信其賢因張尚禮之請本¶其情為賦雲林辭曰¶
眷吾父母之邦兮廼趙宋之故都既美麗又富盛兮實
<pb:KR4h0102_WYG_003-17a>
東南¶之奥區衆人胥此焉止息兮吾獨曷為而去諸此
富貴者所¶娛情兮雖信美不可以居矧吾舍之湫隘兮
直闤闠而臨通¶衢車塵滃若溽霧兮紛冉冉將浼予茍
徘徊而不去兮幾何¶不為逐臭之夫瞻彼樂郊兮震澤
之墟俯苕霅之漣漪兮仰毗¶弁之鬱紆前谽谺之絶壑
兮後蒼莽之平蕪阡陌縱横以棊<md:KR4h0102_SBCK_003-11a>¶寘兮聚落交錯若畫
圖審面勢兮構吾廬梁桂檀兮柱杉櫧¶不雕不琢兮不
丹青以塗擥薜荔以帡幪兮苔蘚繡乎階除¶列陵阜以
<pb:KR4h0102_WYG_003-17b>
為垣兮因澗谷而成渠長松鉅竹兮森扶疎烟條¶霧葉
兮蔚蔽虧夭矯繚糾兮若蒼龍之垂胡棼麗披離兮若¶
翠幄之流蘇積雨之後日出之初山氣澤氣孰吹孰噓
排我¶簷楹羃我綺疏栖我几席襲我琴書始膚寸其來
㑹兮旋波¶濤之巻舒乍奔騰以翕霍兮儵充塞而糢糊
何變化之奄忽¶兮茫洋莫辨乎四隅幻萬象以一色兮
覆六合而有餘中長¶風之迅烈兮遂消液於須臾砉掃
滅而無蹤兮杳不知其所¶如但見山青青而林蒼蒼兮
<pb:KR4h0102_WYG_003-18a>
掩映湛湛乎之太虛吾危坐而¶睇眄兮増感慨以長吁
曰寶莫寶兮貝玉金珠貴莫貴兮爵¶位名譽等浮雲之
不可把翫兮喟嘆先聖其豈我誣胡彼昏<md:KR4h0102_SBCK_003-11b>¶之不覺兮爭
貿貿以犇趨況人夀之百歲兮猶過隙之白駒¶縱得之
亦何補兮徒自黙而自劬吾於世兮復何需屑逐隊¶兮
競馳驅聊斂退而從吾所好兮放浪肆恣於水澨山砠
幸¶麋鹿之我狎兮喜鷗鳥之不我虞春草藂茂春華敷
巖紅澗¶緑張氍毹幽泉發竇疾以徐髣髴㑹朝鏘珩琚
<pb:KR4h0102_WYG_003-18b>
娛耳悦目樂¶不可言兮世間埃&KR0381;何濡濡時招𤣥真子
膾却赤鯉魚相就¶東老舊酒壚既醉渉江弄芙蕖歌曰
澤有荷渚有蒲荷為衣¶蒲為葅衣且食兮保我軀滯志
釋兮煩慮祛逍遥委蛇兮又¶何必訪偓佺於蓬壺¶
　　弔茂陵文　　　　　　　　　　方希古¶
祗明祀而言旋兮指槐里以西征停䇿憇于道旁兮覩
高丘¶之崢嶸即故老而訊之兮惟漢武皇之茂陵整冠
裳而疾趨<md:KR4h0102_SBCK_003-12a>¶兮蹐遺廟以屏營凄風起于叢棘兮鼪鼯嘯
<pb:KR4h0102_WYG_003-19a>
于幽塋慨雄心¶之靡託兮悲曼志之無成惟君皇之御
極兮遘炎靈之方熾¶陋堯禹為未足遵兮卑祖武而弗
肯繼内瘠民以自殖兮外¶震威乎遐裔騁車轍于八荒
兮候神人于海澨建千門與萬¶户兮殫土木之奢麗希
軒轅之騰化兮永傲睨乎斯世何盛¶業之易&KR0549;兮洪謨
鬱而難宣雖暫弱于羌戎兮生民疲弊而¶不痊竒禍機
于巫蠱兮妃嗣丁毒而銜冤諒逞心于屠滅兮¶抑天道
之致然闢土疆之宏廓兮曾𤣥宮之莫固赫兵革之¶繁
<pb:KR4h0102_WYG_003-19b>
庶兮委守衛于草露城闕之崇敞兮求斷礎而無所後
宫¶之韶冶兮僅或傳其塚墓像祈連以旌武兮想壯魄
之已腐¶嗚呼哀哉形必有盡兮孰不有亡匪君皇之獨
然兮尚奚為¶隠惻而迴遑惟祈生之已甚兮或妖誑而
過望謂長年而卒<md:KR4h0102_SBCK_003-12b>¶老死兮斯足垂戒于昬荒明固有所
不達兮智固有所短偉¶才畧之英邁兮哲與愚其相半
賴表聖而黜邪兮兼善悔¶而能斷雖人恫而財竭兮
終克免乎危亂悼往者之無知兮¶尚來者之可諫感盛
<pb:KR4h0102_WYG_003-20a>
衰之相襲兮仰昊天而永歎¶
　　退菴辭　　　　　　　　　　　楊士竒¶
芝橑兮桂户山阿兮水澨雲鱗鱗兮石磊磊交松蘿兮
延薜¶荔華芬芳兮襲予春之蘭兮秋之蕙羌何為兮獨
往舒蕭散¶兮洩洩念盛衰兮有時盍滿盈兮豫戒撫年
歲兮將晏日斯¶征兮月斯邁紛駸駸兮忘歸余何為兮
靡止攬吾轡兮旋軫¶返吾車兮舊里恬澹兮以休全之
兮終始懷夫子兮高風邈¶游心兮千載
<pb:KR4h0102_WYG_003-20b>
　　辭劒圖辭　　　　　　　　　　胡　<md:KR4h0102_SBCK_003-13a>¶儼
貫弓兮執矢望昭闗兮東馳思公子兮弗諼孰閔余兮
渴飢¶旦暮兮以趨江之流兮清且漣漪彼遑遑兮求索
𣺌浩蕩兮¶何之纍纍兮遺孤心之悲兮莫予知風蕭蕭
兮江日黄蘼蕪¶綠兮杜蘅芳野闃寂兮無人怳四顧兮
彷徨桂檝兮松舟儵¶汎汎兮中流羌余兮既濟欲報兮
焉酬寶劔兮陸離爰解贈¶兮莫我留執圭兮弗有顧百
金兮何求江上兮丈人義重兮¶山丘撫新圖兮増慨寄
<pb:KR4h0102_WYG_003-21a>
遐思兮千秋¶
　　氷雪軒辭¶
　右春坊右諭徳兼翰林侍講金公㓜孜以冰雪名其
　軒君¶子有以知其素矣而或者弗察也故予為賦焉¶
余既好此竒服兮爰昭昭以自持厲潔清之端操兮將
古人¶以為期廓壅蔽之黤黯兮披汙穢而去之歲冉冉
而易遒兮<md:KR4h0102_SBCK_003-13b>¶唯昭質其未沬際嘉時之晟明兮乘青雲而
上征淩天路以¶翺翔兮軼埃&KR0381;而抗旌朝吾遊夫清都
<pb:KR4h0102_WYG_003-21b>
兮夕余憇乎扶桑鑿¶瓊枝以為食兮吸沆瀣以為漿秉
余心之貞慤兮肆忞忞其¶曷已雖所處之固然兮亦率
余之素履匪善吾弗好兮匪徳¶吾弗庸保厥美以上下
兮暨予心之所同何時俗之多偭兮¶紛馳騁以自强汩
汶汶而莫知止兮乃謂予為匪臧曰悶悶¶與昏昏兮孰
萬物之我先斯伯陽之為道兮夫子乃嘆其賢¶何明哲
以多智兮亦營營於土田後千祀而猶顯兮羌孰得¶而
舎旃磽磽易缺兮皦皦易汙塊獨守以為姱兮何不改
<pb:KR4h0102_WYG_003-22a>
乎¶此度衆欣欣以周容兮何吾與之寡也中怦怦以自
信兮豈¶若是而舎也猗前聖之遐逺兮渺茫茫其何之
余將就而問¶之兮質予行之所宜精専専而内凝兮神
剡剡而外揚俄惝<md:KR4h0102_SBCK_003-14a>¶怳以流從兮忽超乎余有行駟玉虬
以前𨗳兮彼白虎為後¶驅邅吾道夫不周兮造顓頊之
所居飄風蕩而吹衣兮𤣥雲¶翳其承宇冰峩峩以凝沍
兮雪紛紛而交下炯皓曜以相射¶兮清氣迫而襲余晃
然令予開朗兮神蕭爽而情舒命𤣥㝠¶以𨗳予兮謂余
<pb:KR4h0102_WYG_003-22b>
言之纚纚曰太素之淳懿兮斯為物之所始¶嗟人之生
兮禀其淑靈理粹而純兮氣厚而清湛旦旦而弗¶亡兮
豈庶類之可羣彼其謂子之不然兮夫豈守𤣥之子雲¶殷
湯之博大兮乃銘器而諄諄去舊染之垢汚兮圖皎然
而¶日新孔聖之大成兮曰吾湼而不淄皜皜其不可尚
兮亦秋¶陽而暴之相矩矱之在兹兮信舎是其焉求俗
幽昧以眩惑¶兮吾於彼其何郵駕余輈以囘轉兮倐臨
睨夫舊居謹余轡¶而正䇿兮意揚揚以自虞積雪以為
<pb:KR4h0102_WYG_003-23a>
堚兮斵冰以為宇余固<md:KR4h0102_SBCK_003-14b>¶處此而不遷兮庶有勺於此世
重曰結予心之耿耿兮増予¶思之悠悠清白以為服兮
憑往則而信脩道曼曼其超逺兮¶予曷日而忘之¶
　　弔余青陽李江州詞　　　　　　周　敘¶
元鼎兮沸颺典常紊兮不綱撫長劒兮横視屹江淮兮
保障¶金戈兮鐵馬時不利兮摧傷寧甘心兮一死濺頸
血兮清塘¶孤忠兮大節挺勁草兮秋霜正學兮雄詞掞
雲漢兮天章赫¶青編兮偉烈配巡逺兮睢陽煥昭昭兮
<pb:KR4h0102_WYG_003-23b>
日月永千古兮爭光¶
　　　右余青陽¶
凝遥睇兮江州屹孤城兮上流弔英魂兮何在慨元政
兮不¶修政不修兮佚游偉郡侯兮良籌訓兵兮繕甲擁
猛士兮貔¶貅羣兇張兮援絶天不祚兮奚尤臨大節兮
不奪凛勁氣兮横<md:KR4h0102_SBCK_003-15a>¶秋匡廬兮峩峩渺大江兮悠悠君令
名兮同永増余心兮頓¶憂¶
　　　右李江州
<pb:KR4h0102_WYG_003-24a>
　　竹坡辭寄金川蕭樂善　　　　　　劉定之¶
莽落木兮蕭森風不止兮葉琤琤夕陽沒兮迴光見逺岫
兮¶何千層我之懷兮既悲況所思兮繫之竹坡兮何所
吹秋籟¶兮參差美人兮在其下文蔥蒨兮懷幽雅䕃清
隂兮以憇握¶琅玕兮盈把歲云暮兮霜霰寒君不來兮
行路難浮雲東征¶兮不可攀倐變化兮成素鸞就君之
竹兮棲縹緲永今夕兮¶以盤桓<md:KR4h0102_SBCK_003-15b>¶　
<pb:KR4h0102_WYG_003-24b>
　
　
　
　
　
　
　
　明文衡巻三
