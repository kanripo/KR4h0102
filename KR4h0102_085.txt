# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.103690
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 85
#+PROPERTY: FILE SB04n0454-085皇明文衡-卷之八十五.
<pb:KR4h0102_SBCK_085-1a>¶
皇明文衡卷之八十五¶
　墓誌銘¶
　　　國子&KR0021;酒宋公墓誌　劉三吾¶
國子祭酒宋光生卒旣徃哭弔居數日愽士吳守德持學正¶
朱惟嘉所狀先生行實來曰先生嗣子麟疚在苦次不得跣¶
以請玆將歸窆滑之永寧阡惟輸林兄長吾于先生爲同舍¶
故懇銘焉尚憶走始來時㑹先生于春坊先生曰得母與鎦¶
長吾爲晜弟耶不然何面貌之相似也相與感歎乆之嗚呼¶
先兄以後至元丙子入監周旋十有五年中間纔兩歸江南¶
爾在監舍法以同時爲晜弟以晜弟相知爲世契則走于先¶
生&KR0216;銘忍不銘按狀先生姓宋氏諱訥字仲敏世本衞之山¶
陽人後徙滑家焉兩世繇貤恩贈嘉議大夫禮部尚書上&KR0056;¶
<pb:KR4h0102_SBCK_085-1b>¶
車都尉追封京兆郡侯諱德仁其曽祖贈中奉大夫河北江¶
南等處行中書省叅知政事護軍追封京兆郡公諱宣其祖¶
官中奉大夫陜西諸道行御史臺侍御史贈推誠秉義守正¶
功臣通奉大夫江淛等處行中書省叅知政事護軍追封魏¶
郡公謚忠肅諱崇祿其父忠肅在元時&KR0993;歷中外四十餘年¶
五持憲節逮事七朝豐功盛德所以燾後&KR0283;慶神道碑紀之¶
悉矣先生濡染家教動以矩彠雅性遲重不妄言&KR0015;齒貴胄¶
舘以來所師宗工碩儒月開日益卓然有成擢科登仕為時¶
聞人中經繹騷乃&KR0013;褐懐寳以自韜晦¶
皇明受祚徵詣公車　召見次有言動聽洪武之十三年也¶
是冬除國子助教横經發難擊蔀廓塞學者如客得歸嘗同¶
諸儒應制撰敕文&KR0140;僧道録司領教事者十有六通操筆立¶
<pb:KR4h0102_SBCK_085-2a>¶
成雅稱¶
上意超授翰林學士奉議大夫俄陞文淵閣大學士日見親¶
信有所&KR0024;拾曾見大學成中外歳貢學徒日夥而職大司成¶
者徃徃巽愞師生相訐教尼不行　宸&KR0168;簡注擢爲祭酒陞¶
朝列大夫以&KR0117;正前弊¶
上自製誥詞至以尚父興周八百儗之感惟　眷遇所以提¶
挈鏟磢不遺餘力師道旣立¶
皇心載寕乙丑戊辰兩科得士大率三天下之二而龍頭魁¶
選恒在太學大被賞遇一日有疾¶
上遣中使&KR0241;諭其畧曰&KR0056;禀天命之性發仲尼之誠施巳之¶
幽德&KR0113;道教人所以病不病而速差以其有神也¶
天章下賁光輝儒紳恒謂祭酒骨格必壽適有畫工至¶
<pb:KR4h0102_SBCK_085-2b>¶
命繪其像肖焉喜溢¶
天表然終老之以其子麟主望江簿特¶
勑召之還俾便侍養其&KR0013;遇&KR0278;渥&KR0011;此方倚之以棟梁我道¶
楷式諸生也不謂得疾旬日遽不可起病也尚醫來治卒也¶
遣官致祭其文悉¶
上所自製故事文臣四品無給喪費者曠典之舉昉自先生¶
斯皆異數也居甞寢食恒在廂房未始一宿于家及是疾革¶
麟等託諸監官懇請其還厲聲曰是何風雲&KR0148;少兒女情多¶
况在丁社兩&KR0021;齋戒中耶至是祭畢乃就舁歸一不口及家¶
事及家&KR0148;絶焉二月之三日昏暮時也嗚呼先生以八袠之¶
年當易簀之際而風雲爲&KR0148;不少衰丁社兩祀始終齋戒是¶
持非其平日操存有素詎能方寸不乱&KR0002;此哉可謂眞大丈¶
<pb:KR4h0102_SBCK_085-3a>¶
夫矣最其平生所裒集先丗碑銘傳紀曰紀德録一集所自著¶
述曰西隱集文十七卷旣號西隱復別號所居別業曰白雲¶
茅屋自法書名畫外他無所嗜好中朝名鉅詩若文讀一二¶
過輙能記憶不减少時今皆已矣生以元至大辛亥十二月¶
四日卒以今洪武二十三年春壽八十配康氏先卒子三人¶
長衎祖卽麟擢進士苐拜&KR0101;察御史出主望江薄次復祖鄊¶
邑訓導次安祖女一人在室孫男三恕慧懋女孫四所適其¶
人長郭謹次陳惟新次李均一在室曽孫男女各二皆幼臨¶
發柩時¶
上再遣祭舟車之費一出于官可謂主榮死哀也巳銘曰¶
銅臺世家忠肅公挺生賢嗣遭時雍身逢¶
堯舜接䕫龍代言文淵掌辟廱感惟¶
<pb:KR4h0102_SBCK_085-3b>¶
皇上倚注隆率先條約自其躬凨雲&KR0148;槩氷霜容敎行六舘¶
諸生從金石文章錦綉&KR0336;蔚爲海内諸儒宗譽髦多士振文¶
凨棟梁我道伊誰功夫何一疾遽告終¶
至尊爲之惻　淵&KR0168;　命醫與祭　恩禮豐年登八袠數始¶
窮歸竁祖塋得幽宫銘阡者誰靑藜翁子孫丗丗其吉逢¶
　　　王紹汶墓誌銘　劉夏¶
洪武二年七月余受　命尚書來河南陜西兩省訪求前元¶
庚申皇帝天下州縣三十六年入史事跡其在河南置局武¶
成廟之側浙東士大夫王應璧見訪爲言其先祖紹汶字思¶
齊生當宋末元&KR0004;之際貌奇古美髭髯聲音琅然聞于堂室¶
家小嶼溪水環其屋壁門前松枝壓逕梅竹緣坡又雜蒔蘭¶
鞠凨至則左右紛披有名帖千卷書萬卷峩冠太䄂口課倍¶
<pb:KR4h0102_SBCK_085-4a>¶
誦五經又旁通百氏之書下筆千餘言立就及聞里中有大¶
役則奮袂而興或造公府不避是非利害必侯衆議歸於公¶
正乃巳臨終力疾書曰利人之事可周旋處雖獨力亦當自¶
爲害人之事於戯謔中雖一念不可妄發又書曰曉夜讀書¶
閑暇治家皆令刻板以垂示子孫娶陳氏子師古與泰女三¶
皆嫁士人孫三公培應璧公恕享年八十有六余聞應璧之¶
言矍然而嘆曰斯人也是乃蓄德君子冝有後者也富貴功¶
名旣不在其人之身則在其子與孫矣徐考之應璧其子名¶
師古者有猷爲有執守文學議論幾冠儒林然不肯仕其孫¶
名應璧者十八歳游幽京歷仕至廣州總管推恩封贈紹汶¶
中順大夫江浙等處行中書省理問官上騎都尉追封天台¶
郡伯嗚呼爲善無不報要於乆而後信&KR0026;王氏祖子孫三代¶
<pb:KR4h0102_SBCK_085-4b>¶
豈不固然與銘曰¶
炎炎者&KR0020;翕翁者利閭閻崛起朝躋夕替所以古之公族大¶
夫必尚論其世也¶
　　　許士脩墓銘　方希古¶
天台方孝孺有篤志尚德之友曰許君繼字士脩言必出乎¶
正動必由乎禮趨舎取予咸則乎古之君子而無所茍其精¶
思力學以求道德性命之藴汲汲&KR0002;或失之而有得乎心沛¶
然以樂不以貧賤患難惑其志余取友二十年所交海內知¶
名之士甚衆考其所存莫有&KR0011;吾士脩者蓋其操志勇目守¶
介所期者遠而務踐乎事所造者&KR0055;而其心欿焉如未有得¶
使假以壽年其所志當卓絶過人而年僅三十有七而卒烏¶
呼此豈特斯人之不幸耶士脩之先汴人其六世祖景元宋¶
<pb:KR4h0102_SBCK_085-5a>¶
高宗時爲台州敎授遂家焉後徙寧海爲寧海人高祖文正¶
曾祖彬祖光父琳皆業儒而不仕士脩質高明自爲兒童巳¶
有成人之志以學賢哲自勉喜爲詩其高妙處有魏晉人格¶
韻別自號&KR0026;樂生其詩多道其所樂言暢而旨&KR0055;非近世人¶
之所及也或傳其&KR0026;樂九詩至京師翰林學士金華宋公見¶
而嘆賞之以爲不愧古人凡一時名能詩者皆自謂弗及而¶
士脩不自足益刻意經學玩心天人究&KR0296;&KR0677;微將大索六藝¶
之緒反之於約以成身致用而病作矣旣病咯咯然嘔血而¶
學不止病凡三年每見心覺其進瀕死精神不亂與人言死¶
生晝夜耳奚足怪談笑而逝嗚呼士脩之於斯道非篤信不¶
惑其能然耶初士脩學於鄕先生王君藴德王君竒之妻以¶
女弟生一子曰籕二女曰忠曰惠王君固名士其弟琦尤與¶
<pb:KR4h0102_SBCK_085-5b>¶
士脩相好士脩以洪武十七年正月二十六日卒琦述其行¶
爲書託予銘予謝曰子兄弟與士脩善銘莫宜焉奚予之求¶
後五年王君仕藩邸死琦亦謫去士脩弟顯將以某年月日¶
塟某山來速銘於是士脩之親友盡矣予尚誰辭銘曰¶
學失其統騖于空言飭外以欺幾忘本源嗚呼士脩志篤行¶
邵惟正之趨非義弗蹈曁曁其守汲汲其求棄遺芬華獨與¶
道謀業雖不終世罕厥似我庸闡微以朂髦士¶
　　　皇明故通奉大夫晉相府右傳桂公墓誌銘(并序)¶
　　　　　　　　　　　　　　　　　　　王景¶
洪武二十年十二月某甲子晉相府右傳桂公卒享年六十¶
又七明年正月某甲子塟于董粤之原循先志也又明年其¶
子愼奉其友韓宜可狀來請銘不獲辭公諱悳稱字彥良以¶
<pb:KR4h0102_SBCK_085-6a>¶
字行從幼不群聞長老道經訓則嗜&KR0002;醇酎旣冠通經史百¶
家言鏖秋闈中之不得志于南宫歸長包山再長高節皆有¶
文名除平江路文學&KR0122;不就威&KR0012;不弦䵷俚荒蠧公以六籍¶
橫騖大肆伸儒遏暴方氏連甌越來辟立謝之聚徒山中嚅¶
嚌道眞雋永聖涯曰吾以待天下之定也¶
皇明天造反刓剗僞一歸于正洪武紀元&KR0026;風者以名上省¶
憲交辟不起六年大徴天下士行省復以名聞持詔公車厠¶
于数千之列唯公得以白衣錫宴除¶
皇太子正字授承事郎侍講六年顕仁闡義出周入孔興衰¶
治忽敷啓剴切¶
東宫&KR0055;器之㑹文華堂給事不飭&KR0217;公啓迪曰昔許魯齋諸¶
生多爲宰輔&KR0056;其勉之及侍宴以¶
<pb:KR4h0102_SBCK_085-6b>¶
御製勑訂正以聞諮以治道公曰道在心心不正則好惡頗¶
好惡頗則賞罸差賞罸差則太平未有期也是以君人將忿¶
欲是務去明年日南至有事于圓丘以祝文譴主者公曰予¶
小子履湯用于郊我將我享武歌于廟以古率今未足深譴¶
上咲曰&KR0056;動援經史屢聞獻替稱善乆之甞有以墨敗官者¶
賜死公力諫如律不聽公但曰三尺法當與天下守之¶
上頷之滋欲試以事以三府疑獄命之讞以情原者若干人¶
翰林以失議見呵公奏當取長畧短¶
上曰不然吾因其長而㧞其短以造其全時方以法繩下訪¶
曰法數行而數犯奈何對曰用德則佚用法則勞勞以靖民¶
則民勞而弗靖德以靖民則民靖于德矣他日與林温同侍¶
上曰&KR0056;何官曰正字¶
<pb:KR4h0102_SBCK_085-7a>¶
上曰&KR0056;帝者師也其爲¶
上所屬&KR0011;如此十一年除晉相府右傅授通奉大夫内出勑¶
文以孔孟期之在官責重望尊治出聲生府告無事¶
王益重之政多决焉公謂王者一正心而國定因進心圖以¶
明之十三年革相府改長史授奉政大夫以疾謝　詔許之¶
十五年朝　京師上太平十二䇿奏報十八年勑歸鄉里¶
五世祖萬榮宋寳章閣學士知常德府高祖某宋宣議郞曾¶
祖康老宋富陽知縣祖俊&KR0056;贈嘉議大夫浙江鹽運使父與¶
紹贈中奉大夫浙江叅政初公元中書右丞葉文簡公之孫¶
判慶元府同之子也生而室有火光燁如流星以爲不祥出¶
之叅政公子之娶岑氏早世三男子曰抗曰智皆大再娶于¶
陳封夫人至孝持身治家內外井井不以貧疚不以貴驕先¶
<pb:KR4h0102_SBCK_085-7b>¶
公卒享壽五十又七與公同墳異藏生愼及全愼仕爲中書¶
舍人公平生純一見道處官若家尤不以貧富動心仕止進¶
退不亟不紆坦坦施施及與人交命觴詠詩踔厲風出窮日¶
夕不厭人以春風和氣目之其著作有和陶集春和集淸溪¶
集知足集凡若干卷嗚呼甚矣儒道之有禆于世也身用之¶
則榮家國用則寧天下用以平公自結髪戰藝以功名終將¶
何脩而致是哉亦唯道而巳矣嗟乎道之爲用閎矣銘曰¶
不詘而伸其道允藏不檏而文其德不爽天球在序金奏在¶
宫聿諧其施以襮匪躬旣燁其英亦碩其聲有閟其　繄後¶
之成¶
　　　戸部尚書郁公墓誌銘　解縉¶
永樂三年八月五日户部尚書郁公薨于位¶
<pb:KR4h0102_SBCK_085-8a>¶
上遣官祭以文命工曹具襯輟朝一日顧翰林學士臣縉等¶
歎息稱其才嗚呼公之哀榮始終固可美　國家所以待臣¶
庶　恩禮之厚尢足以激勸於當世公之子孫豈不永有庇¶
頼歟於是其子彬衰麻踵門泣而&KR0241;公之治命請予銘其墓¶
噫公與予交二十年未甞爾汝褻狎亦未甞挾長殺敬禮予¶
二人者亦自信爲誠實洪武二十二年予侍講華蓋殿中¶
公始受命爲戸部度支主事賜名新明年改戸部司屬二十¶
三年陞北平部郞中二十四年六月超授嘉議大夫戸部右¶
侍郎考滿¶
上於庭中稱譽擢尚書授資善大夫十三年于兹矣非才而¶
能之乎抑公之盛福其祖考以來積累之慶非偶然而致也¶
公家素饒財慷&KR0099;豪舉不爲齷齪喜賔客樂於賑窮之不爲¶
<pb:KR4h0102_SBCK_085-8b>¶
德色洪武中奏事庭中被頋問天下戸口漕運地里險易計¶
數時日應機響答無遺謬自謂劉晏以下不論也晚歳多疾¶
乃時在告¶
上甚憐之公亦時自語予吾覺衰老恐旦夕先朝露不能報¶
國恩吾平生無卓異惟君知也幸與之銘其墓紀其榮遇而¶
已嗚呼公非可謂達歟公蘇人也曾祖仲和祖瑜父德字銘¶
本公以至正丙戌正月十四生於吳縣洪武元年祖父遷居¶
鳯陽臨淮縣公隨而家焉公娶嚴氏綜理家政嚴而有緒彬¶
字孟父亦克孝敬公甞屬之予曰他日視之曰余故人之子¶
卽此子之榮也公墓在臨淮古城之原銘曰¶
古天司徒職惇典禮馴擾兆民豈惟㑹計惟公奮身亦以豈¶
弟恂恂怵怵爵祿之器歷官十年先榮後光豈曰其才有德¶
<pb:KR4h0102_SBCK_085-9a>¶
于天豈無人謀不如盛福崇崇其阡臨淮之麓¶
　　　故元同知邵武路蕭公墓誌銘¶
元之季世天下四分五裂其間盗名字者無慮千百計獨閩¶
之陳友定起徒歩至列將相百戰守死爲元東南烈士未能¶
或之先也當是時吾鄉豪傑之士多從之﨑嶇嶺海至死不¶
怨而朝廷音問實籍以通先祖太史公眞烈死節事聞贈官¶
先君子亦宣授資德大夫三知政事詔使來自海上友定遣¶
江君伯昻與俱來且說熊天瑞于贛伯昻與先公少相善也¶
爲其言友定意先公感激因邀里中士蕭君克欽輩數人俱¶
至贛說天瑞猶豫先公以太夫人老病不得行伯昻云報命¶
克欽南逾嶺表間入閩微觀之崎嶇兩淛出金陵轉入巴蜀¶
還寓長沙歷湘潭以歸與先公謀曰吾觀群豪智略下獨友¶
<pb:KR4h0102_SBCK_085-9b>¶
定忠義殆可&KR0029;也乃復之閩友定承制授克欽奉議大夫同¶
知邵武路叅其軍事友定用法嚴徃徃致濫輙爲營解全活¶
甚衆當行兵擊賊入建陽山谷間卒遇千餘人圍之數重執¶
長刀躍馬奮擊賊首兩人&KR0033;前來刺將及忽大呼辟易其衆¶
曰且止且止此吾父蕭公也使語之二人跪曰我甞見&KR0023;於¶
君頼公救之得生今雖衆寡不敵我終不敢背德布陣稍却¶
羅拜雲集行建寧光澤道中有七人者執兵而前跪曰生我¶
者公也毎思無以爲報今幸道經我里敢以白金百兩爲從¶
者獻蕭君不識也其人各言姓名及所以營解其生之狀君¶
慰喻却其獻而去洪武元年戊申隨友定至　京友定死君¶
以親老辭不仕歸田里年財四十二事親以孝聞讀書教子¶
自娛祈寒威暑手不釋卷親戚子弟從學多所造就洪武戊¶
<pb:KR4h0102_SBCK_085-10a>¶
寅六月二日終于家享年七十二於戯可謂全名福矣君生¶
元泰定丁卯歳餘親母王氏卒&KR0071;母王氏鞠之愛之逾巳出¶
岐㠜不凡幾冠從受書於安成羅先生學成教授其鄉卓然¶
以不墜其家爲念而所以去就卒如此可謂難也矣余聞之¶
先公常欲爲之傳其事今子翰林檢討引高與余同修¶
太祖高皇帝實録見友定之事而歎蕭君之不可作也引高¶
亦感風奉狀請銘余不敢辭也按狀君諱寅克欽其字所爲¶
文章曰舫中集晩自謂舫中叟學者稱秋舫先生系出　齋¶
鄱陽慶居山東濟寜有諱忠國者事宋高宗爲吉州出防禦¶
使子文婿吉水城西章氏子孫遂爲吉水人高祖典簿公文¶
布曾祖信可祖德永父雲心世積忠厚連姻士族娶艾氏先¶
卒&KR0071;王氏徐氏子男五人長仲高其季金高皆先卒次卽引¶
<pb:KR4h0102_SBCK_085-10b>¶
高次慿高次持高皆能世其家女子三人適士族孫男子十¶
四人慶榮回艾明會弘卒儀益本遵係全曾經曾孝蒙覩以¶
壽終之歳&KR0089;君于邑之仁壽鄕荷塘山之原銘曰¶
有偉蕭君世之通儒縱&KR0026;四方議其賢愚得所宜歸之死不¶
回從容進退鍾鼎若違&KR0188;食之甘韋布之温天錫壽祉有賢¶
子孫得譽之眞身後乃定盍視厥銘惟善無競¶
　　　故奉政大夫大醫院使戴公墓誌銘　王汝玉¶
永樂乙酉冬十一月二十一日奉政大夫太醫院使戴公卒¶
於浦江故第其孫紹以丙戌年十二月十七日卜其鄕獨秀¶
山之岡奉襄事焉持前春官大宗伯鄭公沂狀不遠千里來¶
京師謁余請曰近故以來大夫之没咸得乞銘於文章君子¶
&KR0274;其濳德善行鐫之貞石或掲諸墓阡或瘞諸幽宅以貽永¶
<pb:KR4h0102_SBCK_085-11a>¶
乆先祖考不幸大故而封塋之石未有其辭不肖之愆何以¶
自逭願先生哀而銘之余辭不容乃按狀敘次爲銘公諱思¶
恭出唐平南節度使銀青光祿大夫檢校太子尚書令諱昭¶
後至公歷廿有一世曾祖諱濤祖諱暄父諱垚皆隱居不仕¶
素以詩禮相承稱浦江望族公資篤敏讀書必求聖賢微言¶
奥義爲文&KR0002;詩不尚浮藻務底有用於時暇日於星象堪輿¶
風鑑之術靡不旁推曲究尤精心軒岐書烏傷之丹溪朱彥¶
脩氏得許文懿公道學正傳學醫于武林羅太無盡得其秘¶
公先府君蚤從之游繼遣公徃執弟子禮受業其門丹溪一¶
見輙奇之悉語公濂洛授受之懿及醫學諸家要故以醫道¶
鳴浙東西洪武丙寅三月¶
皇上龍濳北京甞患瘕聚遣使　召公治療刻日奏功¶
<pb:KR4h0102_SBCK_085-11b>¶
晉府親王遘未疾亦迎&KR0241;公隨獲異驗厥後¶
晉府訃聞¶
高皇帝馮怒王國臣僚悉逮赴　京時公侍左右從容進曰¶
昔者臣甞受知於王飮臣之藥數矣然竊慮其膏梁之毒復¶
作也今乃果然¶
上於是䆁然改容諸臣咸得不坐壬申七月¶
太祖高皇帝徵公入朝將屬領太醫院事公以老病辭授階¶
迪功卽職御醫値風雨免朝戊寅夏五月¶
高皇帝大漸公同列進藥不稱者皆麗于辟獨指公謂侍臣¶
曰戴元禮仁義人也愼母恐近臣聞于■遼府親王爲書二¶
大字賜公■肅■慶二府咸爲賛詠朝野名&KR0056;鉅儒播之篇¶
翰克物卷帙也¶
<pb:KR4h0102_SBCK_085-12a>¶
皇上正天位超陞今官旣就職後以耄不任事爲請弗從至¶
數四乃許之仍賜　誥命金帛&KR0241;仕歸田里甲申冬十月復¶
命使者乗軺召公伏枕不起乙酉夏四月以安車入因公衰¶
病免行拜禮優臥官舍惟　特召乃進見是冬十月復請乞¶
骸骨　勑十五日吉治行俾禮部選官護送瀕行諭公曰¶
朕復召汝汝其來也公旣抵家出賜金脩祀事遍召親故宴¶
飲爲樂置殽羞拜丹溪墓載酒造邑中從所知敘平生&KR0172;用¶
昭　恩貺之隆甫旬餘疾作公自知不治將易簀召諸子姓¶
訓之積善守法具告以不能補報¶
聖恩爲身後愧言巳而逝享年八十有二卒之明年春二月¶
勑命行人翁綬諭祭于家¶
御製祭文褒奬至備具載　國史公歷事¶
<pb:KR4h0102_SBCK_085-12b>¶
兩朝藥餌所施奇効不可殫述金繪楮幣上尊珍饌駢蕃之¶
賜殆無虚月公平生亦誠愼寅畏未甞少有過差是以遭逢¶
眷知終始一致自古迨今士之榮幸蔑以加焉蓋公之學岀¶
於丹溪丹溪之學源深而本固非近世醫家者流所可比余¶
曩得其書讀之爰自易水張氏河間劉氏東垣李氏曠百載¶
泝而上焉極於素問&KR0149;樞宗旨推天人交合之理辯隂陽偏¶
勝之氣其識卓以明其&KR0003;詳以密以故見之於用能起死回¶
生動若神助一洗拘方泥法之陋誠儒者格物致知之急務¶
也公以所得於丹溪者觸而伸之&KR0011;而比之研精覃思明體¶
適用宜其遇病施治&KR0002;矢發機必中正鵠彼不善爲射徒袖¶
手操弓莫知攸措焉公今已矣後之人能知丹溪之學者皆¶
公有以倡啓之也公娶諸曁楊氏生子男二曰儒曰儼皆先¶
<pb:KR4h0102_SBCK_085-13a>¶
公卒孫男四孫女四其請銘者長孫也銘曰¶
二氣流幹天淸地寧人於其間禀兹粹精茍或滯焉灾疢以¶
成學喪千載彼昏孰醒匪有先覺疇探其情金元之際群賢¶
迭興貫道三才窮玄洞&KR0256;後丹溪氏遺緒是承載闈微言大¶
宏厥聲公逰其門擷華搴英¶
皇皇聖世以醫自鳴際遇¶
兩朝丕膺寵荣公雖已矣不死猶生垂範後學識是夷行濟¶
危扶殆有則有程獨山之原閟是泉扄過者必式視此刻銘¶
皇明文衡卷之八十五¶
<pb:KR4h0102_SBCK_085-13b>¶
