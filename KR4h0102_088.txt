# -*- mode: mandoku-view -*-
#+TITLE: 明文衡
#+DATE: 2015-09-23 10:33:21
#+PROPERTY: JUAN 88

<md:KR4h0102_SBCK_088-1a>¶　
　
　
　
　
　
　明文衡巻八十七

<pb:KR4h0102_WYG_088-1a>
欽定四庫全書
　明文衡巻

八十八¶
　　　　　　　　　　　　明　程敏政　編
　墓誌銘¶
　　北京行太僕寺卿兼苑馬寺卿楊公墓誌銘¶
　　　　　　　　　　　　　　　　胡¶　儼
公諱砥字大用姓楊氏世居澤州之南村曾大父誥大
父禎¶父伯新皆居鄉里為善士公自幼秀頴與羣兒處
<pb:KR4h0102_WYG_088-1b>
必習禮讓¶進退容止若成人長老見多異之年十歲入
州學為生徒即¶知務學既長學益懋遂充貢為太學生
洪武甲戌登進士第¶擢授大行人副嘗上疏言孔廟從
祀宜退楊雄進董仲舒有¶功名教踰三載陞湖廣布政
司左叅議舉賢能恤鰥寡去貪¶暴吏民懷服歲庚辰以
言事謫居遼陽及¶上龍飛特起授鴻臚寺卿時父巳喪
乞終制歸廬墓側日夕<md:KR4h0102_SBCK_088-1b>¶哀慟人不忍聞永樂二年起復
為禮部左侍郎後以巡視河¶道坐失職降工部營繕主
<pb:KR4h0102_WYG_088-2a>
事又調禮部主客主事八年春扈¶從北征典功賞有勞
勩十年二月受命詣北京簡閲馬騎¶還遂授行太僕寺
卿明年又兼苑馬寺卿而公於馬政竭心¶盡職往來畿
甸之間監牧攻駒馬大蕃息至於有司政令之¶得失民
情休戚之所關知無不言由是寵任益隆十五年¶十一
月丁母夫人司氏憂䕶喪歸塟特䝉恩賜鈔千錠道¶塗
給力役行次澤州之黃華里去家近一舍以悲哀匍匐
得¶疾寓于勝因寺明年正月己巳竟卒享年五十有四
<pb:KR4h0102_WYG_088-2b>
訃聞¶上悼惜之遣官諭祭三月庚申塟于州城之東南
村之原袝¶先塋也配焦氏子男二人長璞次瓉女一人
適李貴銘曰¶
惟楊氏出自晉始伯僑衍厥𦙍歷秦漢微復盛炳公卿
襲華<md:KR4h0102_SBCK_088-2a>¶慶迄于今世晉城胄雖遙系乃明公挺生揚休聲
著政績流¶德馨澤之東南村岡浮山鬱龍門蒼珏峯秀
丹水長宅兹幽¶公之藏百千祀永不忘¶
　　嘉議大夫北京行部左侍郎劉公墓誌銘
<pb:KR4h0102_WYG_088-3a>
北京行部左侍郎劉公既卒其孤徴以予與公故乃寓
書奉¶狀來求墓銘按狀公諱辰字伯靜姓劉氏其先沛
人後徙鄞¶遷婺之金華則自公之曾祖三顧始也三顧
仕元為明台上¶萬户府經厯幼鞠于舅王氏遂因其姓
故公之祖文璜父志¶皆姓王氏至公復姓劉公慷慨負
氣節喜立功業以表見于¶世初¶王師親下婺州公首上
謁署為典籖奉命使方谷珍谷珍令¶左右飾二姬以進
公峻却之其人慚而退浙江左丞李文忠<md:KR4h0102_SBCK_088-2b>¶開省于嚴辟
<pb:KR4h0102_WYG_088-3b>
公置幕下以資賛畫時元帥葛俊守廣信當祁¶寒集丁
夫浚城濠民苦之欲為變文忠止之不聽遂怒欲臨¶以
兵公請往諭以大義俊即悔悟謝文忠意乃釋既而授
監¶辦金華茶鹽官秩滿課最以親老歸養教授鄉閭嘗
道遇故¶人李惟中死於逆旅具棺歛瘞之任昊母喪不
舉遺金塟之¶未幾二親繼歿執喪哀毁不勝衣所居室
廬僅蔽風雨饘粥¶或不繼處之裕如也里人劉十八懷
金入城遇二卒圖其金¶與飲醉之扶行水次欲加害公
<pb:KR4h0102_WYG_088-4a>
見力解之獲免後以懷才抱¶德起為湖廣道監察御史
臨江同知陳斌受賕及銀工盜金¶皆坐死公為辯之得
減死論居二年以謇諤聞擢知鎮江府¶興廢舉墜勤於
其政聞宋宗忠簡公墓在丹徒荒穢墓田據¶於民即加
封樹復其田命墓傍寺僧收田之人以主其祀丹<md:KR4h0102_SBCK_088-3a>¶陽道
接句容細民任負載者往往因日暮行劫行旅患之公¶
嚴為禁盜遂息郡有瀕江田八十餘頃歲久淪沒仍責
賦於¶民公請于朝除之京口閘廢舟楫不通東南漕運
<pb:KR4h0102_WYG_088-4b>
者轉新¶河江隂二港以出江多為風濤阻溺公乃自京
口至呂城百¶二十里去淤塞甃石作壩修閘門順水勢
之出入於是公私¶便之然漕河源淺易涸每仰練湖以
益水湖有三斗門亦廢¶公又修築之三斗門成漕運之
舟既通湖下之田益稔時浙¶河轉輸之民道其境上死
者為收瘞疾者給米命以小舟送¶出境賴以活者數百
人永樂元年夏六月以預修¶國史知故實賜白金文綺
襲衣陞江西布政司左叅政至¶則以久雨江水汎溢九
<pb:KR4h0102_WYG_088-5a>
江諸郡瀕江之田皆澇饑民為盜富¶室多罹其害公即
檄郡邑勸富民出粟以貸饑者蠲其役以<md:KR4h0102_SBCK_088-3b>¶當其息官為
立劵約明年償本粟由是富者樂從饑者得食¶南安贛
州等九府荒田糧六萬餘石有司歲抑取於民民不¶堪
公以聞悉蠲其額後以同官坐事相連免歸永樂六年
秋¶命下復起為北京行部左侍郎出特恩也公以老不
任政¶日被顧問留京師者三年乃賜敕書文綺鈔錠致
仕歸¶踰年復驛召至京命督工武當未行疾作又賜鈔
<pb:KR4h0102_WYG_088-5b>
錠遣官¶督醫給驛舟送還至常州毗陵驛遂卒實永樂
十年七月二¶十三日春秋七十有八孫祚奉柩歸塟文
星門下閣塘先塋¶之次是年冬十二月九日也娶陸氏
董氏董氏元中書叅政¶嘉訥女前四年卒陸氏有婦道
子男二人徴觀觀蚤世女二¶人長適東陽施信厚東川
軍民府經厯次適徐叔紹皆陸氏¶出也孫三人祚祺禧
女一在室予與公舊同史館知公為人<md:KR4h0102_SBCK_088-4a>¶直諒多聞而公
亦以此自信有古節士風可尚巳銘曰
<pb:KR4h0102_WYG_088-6a>
不撓不汙而端其趨不激不隨而安以居恩榮始終而
善¶不虛嗚呼來祀欲知其人視此刻䃉¶
　　王希範墓誌銘¶
永樂十八年三月辛未禮部儀制司主事王希範卒予既
弔哭¶還其孤錫持狀來乞銘將歸塟納墓中以詒諸後
予與希範¶永樂初同被選擢入翰林又同日拜¶恩命為
檢討時希範年甚少氣甚銳學通而才敏於人少許¶可
獨以余齒少長頗推讓相與幾二十年始終如一日今
<pb:KR4h0102_WYG_088-6b>
已¶矣銘不可辭按狀希範諱洪曾祖德甫祖善父輝世
居錢唐¶希範生八歲即知務學及冠入郡庠從訓導胡
粹中授春秋¶日記數千言無遺忘下筆為文辭沛然有
奇氣凡所事所言<md:KR4h0102_SBCK_088-4b>¶若老成人粹中大器之年十八舉進
士任行人將命關陜得¶使職人賢之未幾陞吏科給事
中遂為檢討修大典為副總¶裁滿考陞修撰又陞侍講
三以大比典文衡取士甚公職侍¶講踰二年遷今官適
尚書呂公巡行關陜凡部事悉委希範¶敷奏論事詳明
<pb:KR4h0102_WYG_088-7a>
同列敬服¶朝廷方屬意希範而希範竟遘末疾以卒享
年四十有一其¶疾也得賜藥物其卒也又得賜棺且給
舟載歸¶恩意隆至人莫及也初娶俞氏生子二人長即
錫次欽繼室¶劉氏前浙江按察僉事必榮之女生女一
人寧奴希範之學¶月開日益淳蓄深愽其為文章務湔
滌刮劘以期至於古人¶而遽止於斯悲夫將以年月日
塟某處銘曰¶
昏哲强弱才也窮達壽夭夭也脩身俟命人也君子脩
<pb:KR4h0102_WYG_088-7b>
其在<md:KR4h0102_SBCK_088-5a>¶已俟命於天而已希範勤一世以脩諸已而卒不
施其命也¶夫其命也夫¶
　　前泰和州知州顧侯光逺墓誌銘　梁　¶潛
泰和始為州其民之衆亂久而後定治之尤難而¶國朝
初相繼為之守者得二人焉曰呉侯去疾顧侯光逺也¶
二侯皆一時豪士顧氏先世居河南自宋高宗南渡始
徙而¶南居姑蘇之嘉定元末有知侯之材者辟為掾京
口及¶太祖高皇帝下江南京口首納款侯預有力其間
<pb:KR4h0102_WYG_088-8a>
遂從¶高皇帝入金陵監大軍倉支納三年授江西行省
理問從征¶陳友諒督饋運明年平陳氏擢知龍陽州時
方甲辰年也招¶附懷來剷革宿弊民賴以息越二年改
知泰和州龍陽老穉¶至號泣於道不忍侯之去至泰和
前州守即呉侯也呉侯以<md:KR4h0102_SBCK_088-5b>¶民好訟告於侯侯憮然曰民
有寃抑守弗為之理民將安訴¶頃之訟者雨集侯乃自
為書榜聮紙長數丈誨諭諄切民爭¶來觀觀已去不訟
者十二侯又俾凡訟者居譙門上思三日¶然後得訴思
<pb:KR4h0102_WYG_088-8b>
不三日去不訟者過半矣乃擇吏純謹者一人¶置簿受
訟詞而勾稽其始末民誠負寃也輙為疏理非誠負¶寃
願悔自止者聽不問未兩月民不復訟吏亦畏侯精敏
無¶敢舞文以病民境有虎適其時禁民私蓄兵民無所
措訴于¶侯侯為草檄告之神虎一夕遁去州以大治以
丁祖母憂赴¶闕陛辭命留翰林院同議編大明律律成
上進復¶命監造天下均工圖籍已而還服喪嘉定未幾
起復授廣東¶行省郎中二年召拜呉王府副相留京師
<pb:KR4h0102_WYG_088-9a>
以他事詿誤¶方逮繫間得疾飲水病結胷而卒臨卒為
詩壁間以嘅道其<md:KR4h0102_SBCK_088-6a>¶平生有白髪歸朝之嘆聞者悲之子
存誠殯于都南門外三¶里店侯諱某生元某年某月某
日歿今洪武某年某月某日¶娶某氏子四人長即存誠
次存仁為河南偃師縣令以歿次¶存義存信存誠今居
嘉定存義存信從侯于廣遂留家焉侯¶性澹泊不尚侈
靡所居廨宇室無長物惟蓺蔬數畦食取充¶口衣取蔽
體而已至於治民事無巨細必盡其心在廣之日¶别廉
<pb:KR4h0102_WYG_088-9b>
吏均轉輸浚城隍撫馴士馬安戢逋逃號令既明而賞¶
罰必信逺邇翕然及聞其歿爭欲為祠立石以頌其德
者屬¶有禁不可乃止侯嘗從元進士楊仲宏先生學賦
詩氣豪才¶贍而律調渾厚尤工七言晚自號蔗境翁詩
數巻題曰蔗境¶吟藁云於乎侯當草昩之初能卓然諗
知天命攀附¶聖主以自樹立可謂壯偉矣而用未臻其
極功業不究於當<md:KR4h0102_SBCK_088-6b>¶時獨其善政在民者民不忘也瓊州
守王君伯貞往來廣海¶間得侯二子訪之又素知侯之
<pb:KR4h0102_WYG_088-10a>
惠愛不忍其泯也為序其事¶以屬潛為之銘潛與王君
皆泰和人也乃著其事之大槩呉¶侯安慶人為殿中侍
御史以歿其後無聞焉銘曰¶
民厯草竊窮奸偷及兹弭寧誇相讎大吞小噬病曷瘳
正躬¶惠民邦兩侯後先敷政何優優隠絀舒伸暴帖柔
回遹悔沮¶嗟相羞嗟哉我侯古罕儔衣被寵光壯謀猷
澤流盈溢爵¶未優身永逝矣名無休¶
　　襄城伯李公墓誌銘　　　　　　王　¶直
<pb:KR4h0102_WYG_088-10b>
正統十二年十月廿五日襄城伯李公薨于位年五十
五¶上聞震悼為罷朝一日命禮部致祭工部為治墳塋
供塟¶事公侯卿大夫士皆奔走弔哭凡諸將士嘗𨽻麾
下者皆相<md:KR4h0102_SBCK_088-7a>¶與會哭盡哀蓋公喜讀書明道理文謨武略
靡不究知其事¶君也忠其待下也仁其制事也義其存
心也恕是以上下痛¶惜之如此公諱隆字惠平其先和
州人祖旺生有奇材¶太祖皇帝龍興之日常從征伐立
戰功累官至燕山左衞副¶千户父濬又以軍功累至都
<pb:KR4h0102_WYG_088-11a>
指揮同知從¶太宗皇帝靖難功多授奉天翊衞宣力武
臣特進榮禄大夫¶柱國襄城伯食禄一千石又以其爵
封三代祖考妣及配皆¶夫人公其長子也年十五襲爵
雖甚少而負英偉之資雄傑¶之材¶上深器重之永樂庚
寅以來每六師北伐輙命公領兵從¶其應機發䇿出奇
取勝雖老於行陣者亦多讓其能¶上益奇之以為可大
用丙申車駕留北京顧南京根本地<md:KR4h0102_SBCK_088-7b>¶擇可任留守者莫
如公遂命焉甲辰¶仁宗皇帝即位重北邊守備暫輟公
<pb:KR4h0102_WYG_088-11b>
南京命總兵鎮山海¶凡東北邊關皆節制蓋隠若一長
城敵為之震懾未幾復還¶公南京洪熈乙巳¶宣宗皇帝
即位眷念公甚厚而倚賴益隆有白金文綺之¶賜公祗
敬將事夙夜盡心蓋未嘗有間¶今上在東宮時知公忠
勤宣德乙卯嗣大位又賜公白¶金文綺而眷注尤篤正
統庚申¶上念禁衞重兵及諸司將士更畨來京以備征
調者雖有大¶臣總之而才智明決如公者不可不在其
位乃命豐城侯¶代公還為之副公在南京十八年荷¶列
<pb:KR4h0102_WYG_088-12a>
聖知遇以為股肱心膂褒嘉寵待之意具見所<md:KR4h0102_SBCK_088-8a>¶賜勅前
後幾二百道自古大臣得君之深而始終無間亦少¶有
如公者公行不違道而持之以誠小大之務必盡其公
威¶行惠施近恱逺懷是以其人雖有貴賤愚良寬鄙細
粗不同¶皆敬愛公如父母召還之日莫不願留而不可
皆曰公去¶矣吾何恃自都城至江上泣而送者相屬於
路公得人如此¶是豈以偽為哉公之在朝雖總理軍政
然謙已下賢務循大¶體不茍為異同嘗有詔舉將校之
<pb:KR4h0102_WYG_088-12b>
可任者公必慎擇以進¶使必當其用有司㸃民丁𨽻府
軍皆公與兵部再閱不中者¶例有罰公曰彼出自田里
非素習然方壯顧教練何如教練¶有法則怯可勇勇可
使為精兵由是鮮有罰者丙寅¶命率師巡邊賜之鈔幣
及寶刀一公曰軍事貴嚴寶刀之¶賜意其在此吾豈敢
不力然公威令素著及臨邊申飭守備<md:KR4h0102_SBCK_088-8b>¶内外整肅訖還
不戮一人¶上閱武近郊公等各嚴兵以待戎陣整肅號
令明審坐作進¶退皆中度¶上喜各賜金織蟒龍紵絲二
<pb:KR4h0102_WYG_088-13a>
有副公受賜惕然不自寧益¶思所以脩其職¶朝廷或有
政刑疑未決命文武大臣廷辯之公在其中侃¶侃正言
犂然當於人心士大夫益重之以為非獨將帥才也¶閒
居手不釋巻古聖賢之言行皆服行不忘禄賜之外不
妄¶取一錢嘗刻漢疏廣及唐盧坦之言以貽世訓諸子
曰吾襲¶父爵四十年幽逺之情固多未達所行之事寧
免過差然兢¶兢惕勵悔往脩來不敢欺公貪墨以負¶朝
廷付託之重爾等宜益勉諸公取費氏崇信伯瓛之女
<pb:KR4h0102_WYG_088-13b>
封<md:KR4h0102_SBCK_088-9a>¶夫人無子女一嫁武安侯鄭宏側室子五人珍璉珝
瑞瑾珍¶田氏出也女四人長未行次適興武衞指揮同
知張鑑府軍¶衞指揮僉事胡全珍兄弟卜以是年十二
月某日塟公於某¶之原太師英國公知公為最深為述
其行珍奉來謁予求為¶銘予亦荷公之知而慕公之德
且悲公之不可復見也奚可¶辭嘗觀晉之郤縠以詩書
禮樂將中軍晉是以大漢諸葛武¶侯不使有餘財以負
昭烈君子謂為大丈夫公庶乎是矣公¶自號湛然道人
<pb:KR4h0102_WYG_088-14a>
人亦以是稱之於乎兹其所以為湛然者歟¶公庸行之
美見諸事者尚多不可以徧書姑序次其大者而¶系以
銘銘曰¶
天佑¶聖明賢俊挺生偉兹襄城邦家之禎維公頟頟厥
有世澤既<md:KR4h0102_SBCK_088-9b>¶世其功亦世其德珪璋之望熊虎之姿有武
有文施無不宜¶出則征行入則居守¶天子曰來汝予左
右公之在朝維一其忠不矯而異不翕而¶同正直之言
廉厚之行衆人所思君子所敬天不憖遺隕星¶其堂壽
<pb:KR4h0102_WYG_088-14b>
不百年人奚不傷高墳峩峩公安于此刻銘垂休焜¶耀
無巳¶
　　知府葉公墓誌銘¶
公葉氏諱砥字周道更字履道蓋楚名臣沈諸梁之後
以所¶食采為氏居南陽至晉有諱儉者為括蒼太守因
家焉其後¶又徙上虞高祖萬曾祖明祖某父良玉皆不
仕公天性明粹¶喜讀書早喪母童氏又喪其父皆能以
禮居喪不惑於流俗¶嘗受學於鄞陳文昭檇李鮑仲孚
<pb:KR4h0102_WYG_088-15a>
二先生皆元故老博學有<md:KR4h0102_SBCK_088-10a>¶文章嘉公篤志為之傾竭底
裏由是學行大進洪武庚戌公¶以明經取進士第得定
襄縣丞兵荒之餘民未安業公勤於¶撫字流亡來歸乙
卯坐累謫凉州公處之泰然曰吾無愧於¶心足矣日杜
門為學有詩寄子曰不須詢逺道窮達信乾坤¶更號坦
齋又號尋樂作賦以見志士大夫謫居邊者皆宗之¶守
將西寧侯宋晟亦延致家塾為子師己卯求賢陜西按
察¶副使羅某臨江知府劉鵬上虞知縣李惟中皆薦其
<pb:KR4h0102_WYG_088-15b>
學宜任¶史事遂起為翰林編修又有言其堪任風憲者
復陞廣西按¶察僉事用法平恕獄無寃滯吏畏而民愛
之嘗兼綰三道印¶出按郡至遷江㑹洞獠數出沒為寇
害吏民洶洶欲遁去且¶以無備諷公請少避公曰我去
汝縣官必遁民何恃以安即¶命料丁壯立保伍寇來併
力禦之彼豈不畏死耶頃之報益<md:KR4h0102_SBCK_088-10b>¶急公下令如故不為
動寇亦卒不敢至永樂初以史事被逮¶籍其家惟薄田
敝廬故書數篋而已事白還之仍命與史事¶書成改考
<pb:KR4h0102_WYG_088-16a>
功郎中公進退人才品第高下小大各適其用尚¶書蹇
公謂其年邁一以藻鑑任之他不溷以事㑹修永樂大¶
典徴天下名儒命公為副總裁稽經考史無不愜當¶仁
宗皇帝在東宮緝熈聖學擇儒臣侍講論公預焉其言
於¶上者必堯舜周孔之道非是不以陳為郎中九年俾
食四品¶禄職如故公重聽誤以為授他職¶上親灑翰授
之至今寶焉久之公引年求去不許乃自言於¶吏部曰
砥老矣過蒙優禮猶叨禄在朝人將謂何¶上若不棄願
<pb:KR4h0102_WYG_088-16b>
得一小郡牧小民庶效報萬一吏部以聞即拜¶饒州知
府公先教化後刑罰興利去害摧姦植柔民無愚良<md:KR4h0102_SBCK_088-11a>¶皆
愛之如子水旱為災憂若巳出每齋沐致禱必獲有年
人¶以為德之應郡故有磁窰銅冶而丁調不減他郡公
為力言¶於布政司得減四之一時方營造工之受役者
當給糧贍其¶家布政司下饒州於逺輸内留八萬石給
之公謂非戸部意¶不可衆譁然利其便請必從公終不
許未幾部符下他已入¶倉者皆反之民使逺輸勞費彌
<pb:KR4h0102_WYG_088-17a>
甚衆乃服公明決皆拜謝布¶政司亦自愧其所行凡再
述職京師皆以恤民隠革弊政去¶汙吏為急然謂饒之
風俗厚其民易化有訟者必以理諭不¶付曹民知公之
愛已也多悔悟而罷有婦代前夫子訟蓋欲¶資其後夫
公揣知其故窮詰之以母子不忍為詞公曰爾不¶忍於
子何忍悖其父而從人邪婦慙裂狀逸去由是無理者¶
不敢至其庭訟簡刑清民歸德焉户口增至萬三千士
之取<md:KR4h0102_SBCK_088-11b>¶科第者加數倍於昔公年益高而燭理益明遇事
<pb:KR4h0102_WYG_088-17b>
亦若無足¶為者嘗賦詩以自適辛丑八月有疾作書戒
子孫以睦宗族¶和戚姻重義輕利母貽譏於後世尤以
不能報¶國恩為慊是月廿一日卒於郡廨之正寢距其
生元至正壬¶午三月初六日享年八十郡人無賢愚貴
賤皆哭之哀諸孫¶奉柩還以壬寅正月初六日禮塟上
虞廿一都駱家嶺薛氏¶墓山西麓配周氏賢而克家先
公廿一年卒今合塟焉子男¶二信可用可有士行皆早
世孫男五綸早卒綬應州學正緯¶以子貴封南京刑部
<pb:KR4h0102_WYG_088-18a>
主事綺先卒續湖廣東湖馬驛驛丞曾¶孫男六罍充縣
學生未仕冕取進士今為松江知府嗣生蕃¶佐佑曾孫
女六皆嫁為士人妻公平生為文甚多號坦齋集¶今所
存者南行稾退朝稾芝山稾經進稾及經筵講義弟魯<md:KR4h0102_SBCK_088-12a>¶道拙於治生無厚業婦家欲離婚公即以已産益之終
身不¶復言其自處儉薄雖位望之重比封君而蕭然不
異布衣時¶人有過失婉詞誨諭使知改而止未嘗疾言
遽色然内貞外¶和雖詞氣寬平而所守有不可奪者博
<pb:KR4h0102_WYG_088-18b>
極羣書手不釋巻其¶所著述必根於義理之正而有益
於世教蓋於漢魏唐宋諸¶大家無不學故其所立蔚然
有盛名當世而可示法於後來¶於乎公有德行文學之
美而又兼政事之長誠一代之鉅人¶君子矣塟三十五
年而墓未有銘至是冕來京師以綬所為¶狀求予銘予
從祖思忠與公同取洪武初科進士第及公來¶翰林予
亦忝從公後蓋於公舊矣則今銘墓奚可辭銘曰¶
葉氏之先實楚名臣源逺流長子孫振振暨公承之乃
<pb:KR4h0102_WYG_088-19a>
舉進¶士奮迹文章揚譽政事經幄詞林寵命自天堯舜
是陳維<md:KR4h0102_SBCK_088-12b>¶公則賢公既老矣¶皇用殊錫加乃常禄仍乃顯
秩公有誠言願守一州惠此羣¶黎庶幾寡尤湖山之間
厥壤千里人之愛公不異其子公逝¶不留民心則悲豈
弟之化百世之思峩峩新阡公安于此昭¶德有銘垂耀
無巳¶
　　教諭聶大年墓誌銘¶
大年聶氏世為撫州臨川人曾祖某祖伯善皆不仕父
<pb:KR4h0102_WYG_088-19b>
同文¶洪武中取進士為翰林侍書尋改中書舍人壬午
六月¶太宗皇帝至京師時盛暑以迎鑾暍死大年於父
卒後五月¶乃生母胡孺人撫育之天資明爽頴悟絶人
比長喜讀書日¶記數千言通詩書二經於諸子史無不
讀尤篤意古文及晉¶唐人詩書法歐陽趙松雪皆臻其
妙由是名動縉紳間用薦<md:KR4h0102_SBCK_088-13a>¶起為仁和訓導藩憲大臣與
一時達官顯人過杭者皆禮重¶之而大年之文章傳於
逺邇迎其母來杭旦夕率婦子備物¶以養必誠必孝母
<pb:KR4h0102_WYG_088-20a>
之心歡焉逾六年母卒奉柩歸塟哀感行¶路鄉邑耆老
列言母賢行足以勵風俗而子又克孝如此¶詔旌表其
門閭服闋分教常州府學滿九載陞仁和教諭仁¶和之
人得大年復大喜敬愛逾往時大年乃言於有司修學¶
校嚴學規訓勵彌切諸生日加親慕教用有成登第者
彌衆¶賓興之歲諸藩省請典文衡者聘幣交走其門而
多以後至¶不能得為憾大年所至多得士人服其公凡
所經厯處遇佳¶山水及古人遺跡必見諸賦詠聯為大
<pb:KR4h0102_WYG_088-20b>
巻藏於家景泰六年¶秋¶朝廷有史事徴詣翰林將用之
而大年以疾告退就醫藥凡<md:KR4h0102_SBCK_088-13b>¶與善者數往來問候冀速
愈而勢日危殆大年知不能起呼¶子章取紙筆書曰吾
上負¶朝廷之恩下負平生之志爾兄弟尚勉學為士人
擲筆而逝¶蓋景泰丙子二月二日也觀其所書如此則
其抱負可知矣¶予初識大年於金谿王先生所又得其
所作小瀛洲水竹居¶賦觀其詞翰而重其為人真可謂
奇偉非常之士也常思振¶起之使效用當時以其學行
<pb:KR4h0102_WYG_088-21a>
必有以名世傳後及被¶召來京師心竊為喜思與之久
處不厭而大年病予亦以老¶疾絶人事往還心雖相親
而跡則疎矣大年病甚遣門生李¶昻持簡來言身後事
蓋欲予銘其墓予聞而哀之不三日而¶大年卒矣於乎
予豈忍銘吾友哉大年生於洪武壬午十二¶月初三日
及其卒也享年五十又五配陳氏前平樂太守用<md:KR4h0102_SBCK_088-14a>¶晟之
女有賢行四子女四孫男四大年有詩文四十巻多可¶
傳者斯足以不朽矣章奉柩歸臨川將以某年某月某
<pb:KR4h0102_WYG_088-21b>
日塟¶某山之原予乃為述其行而系以銘銘曰¶
學足以為人師才足以適事宜出既逢時亦將有為何
天不¶憖遺而未究厥施嗚呼噫嚱其誰不悲¶
　
　
　
　
　明文衡巻八十八
