# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 15

<md:KR4h0102_SBCK_015-1a>¶　
<pb:KR4h0102_WYG_014-24b>
　
　
　
　
　
　
　
　明文衡巻十四

<pb:KR4h0102_WYG_015-1a>
欽定四庫全書
　明文衡巻十五¶
　　¶　　　　　　　　　　明　程敏政　編
　辨

　　桂林志辯疑三事　　　　　　　陳　璉¶
　　　大凡事之有疑者不可以不辯茍辯之而不折
　　　以理則所¶疑終不能釋桂林俗傳可疑者非一
　　　今特舉其著者而辯¶之餘可類推也
<pb:KR4h0102_WYG_015-1b>
予聞桂林屬邑有周文王太伯孟母漢髙祖張良韓信
等廟¶莫究所以及觀建武志邕州亦有髙祖祠云馬伏
波征蠻酋¶長請降願朝漢天子於是立髙帝祠以祭之
又父老相傳云¶宋胡穎守潭専毁淫祠惟前代帝王及
忠臣烈士祠不毁後¶穎轉官廣西鄉人聞風皆以淫祠
易以帝王名臣之號倖免¶一時相傳至今遂不能改以
其所言近理彼溺於淫祀者尚<md:KR4h0102_SBCK_015-1b>¶當省哉¶
　　　右淫祠
<pb:KR4h0102_WYG_015-2a>
洪武戊寅冬璉偕桂林府照磨臨洮馬可俊如京師舟
下清¶湘數十里有沉香名潭潭在石崖下有枯木横置
崖上相傳¶沉香言有神物呵護人不敢取取則致禍予
既蓄疑未得其¶實因停舟崖前命可俊射之疊發數矢
偶落其一片拾而視¶之甚輕紋理如桂木爇之則不香
始知其為偽也桂林大墟¶下石崖上有一木亦云沉香
後為人竊去皆此類也去沉香¶潭不逺有一石函謂諸
葛武侯藏兵書於石崖上殊不知武¶侯平生出師未嘗
<pb:KR4h0102_WYG_015-2b>
至此又其所著書盛傳於世人莫不知其¶肯為詭秘之
事哉此特好事者為之耳璉既辯沉香之偽因¶及此以
釋世人之惑<md:KR4h0102_SBCK_015-2a>¶　　　右偽香¶
桂城伏波山下有一洞名還珠相傳前代有一漁者由
洞口¶行數百步深入漸明朗見一物狀如犬瞑目而睡
前有一珠¶甚光瑩因急懐歸官府尋知之意其為異物
亟命還之漁人¶復至故所此物睡猶未醒故世傳為還
<pb:KR4h0102_WYG_015-3a>
珠洞或云漢馬伏波¶征交趾囘載薏苡珠經此因得名
至今未有定論然宋人題¶此洞有云凛凛威聲震百蠻
肯將稇載溷溪山無人為起文¶淵問端的珠還薏苡還
以此觀之伏波之事無疑彼漁人之¶説涉於怪誕奚足
信哉¶
　　　右還珠洞¶
　　周正辯　　　　　　　　　　　周洪謨¶
或問南臯子曰唐虞夏后皆以建寅為嵗首今之厯是
<pb:KR4h0102_WYG_015-3b>
也周<md:KR4h0102_SBCK_015-2b>¶人以建子為嵗首是以子月為正月乎曰歲首云
者言改元¶始於此月是以此月為正朔非以此月為正
月也曰正朔正¶月有以異乎曰正之為言端也端之為
言始也正朔者十二¶朔之首史官紀年之所始也正月
者十二月之首厯官紀年¶之所始也或曰正者長也正
朔之為第一朔正月之為第一¶月猶長子之為第一子
也故皆可謂之歲首前乎商之建丑¶也書曰惟元祀十
有二月是商之正朔以十二月為嵗首而¶非以十二月
<pb:KR4h0102_WYG_015-4a>
為正月也後乎秦之建亥也史謂秦既并天下¶始改年
朝賀皆自十月朔故曰元年冬十月是秦之正朔以¶十
月為嵗首而非以十月為正月也由是推之則周人之
建¶子者以十一月為歲首而不以十一月為正月也後
世儒者¶不得其義故有紛紛不決之論漢孔安國鄭康
成則謂周人<md:KR4h0102_SBCK_015-3a>¶改時與月宋程伊川胡安國則謂周人改
月而不改時獨九¶峯蔡氏謂不改時亦不改月至於元
儒吳仲迂陳定宇張敷¶言史伯璿吳淵穎汪克寛輩則
<pb:KR4h0102_WYG_015-4b>
又逺宗漢儒之謬而力詆蔡¶氏之説謂以言書則為可
從以言春秋則不可從於乎四時¶之序千萬古不可易
而乃紛更錯亂以冬為春以春為夏以¶夏為秋以秋為
冬位隨序遷名與實悖雖庸夫騃子且知其¶不可而謂
聖人平秩四時奉天道以為政者乃如是乎予懼¶學者
惑其言未有不誣聖經以亂先王之法者矣故以易書¶
詩周禮春秋論語孟子及汲冢周書史記漢書可以證
諸儒¶論辯之失者叅考而詳列於左云
<pb:KR4h0102_WYG_015-5a>
　　易¶
易臨卦辭至於八月有凶程子謂八月者陽生之八月
陽始<md:KR4h0102_SBCK_015-3b>¶生於復自復至遯凡八月自建子至建未也朱子
本義亦從¶其説又云恐文王作卦辭時只用周正紀之
按漢書武王克¶商之後始改周正况文王三分天下有
其二以服事殷則文¶王固未嘗改正朔也善乎隆山李
氏曰一陽復十一月至已¶為乾則陽極隂生一隂姤五
月二隂遯六月三隂否七月四¶隂觀八月方建丑月卦
<pb:KR4h0102_WYG_015-5b>
為臨二陽浸長逼四隂當此之時陽¶勢方盛至於八月
建酉卦為觀四隂浸長逼二陽則臨二陽¶至觀危矣故
曰至於八月有凶所謂至於八月有凶者言之¶於臨則
當自臨數而不當自復數以觀次臨則當數至觀而¶不
當數至遯臨觀乃隂陽反對消長之常理文王於臨以
八¶月有凶為戒其義甚著豈可外引遯卦謂周八月哉
然則文¶王奉商正者也而此所謂八月乃夏正八月則
商周之不改<md:KR4h0102_SBCK_015-4a>¶時與月者觀於此亦可見矣
<pb:KR4h0102_WYG_015-6a>
　　書¶
三正之説始於夏書怠棄三正之文傳謂觀此則子丑
之建¶唐虞以前當已有之愚則以為唐虞以前固不可
考伊尹謂¶商革夏正汲冢周書亦謂湯改正朔以建丑
之月為正則改¶正自商始也董仲舒謂舜承堯改正朔
此則謬妄觀堯老而¶舜攝也書曰正月上日受終於文
祖舜老而禹攝也又曰正¶月朔旦受命於神宗則舜始
終用堯之正朔也明矣至於禹¶承舜亦以建寅為正未
<pb:KR4h0102_WYG_015-6b>
聞其迭建子丑三正並用也則子丑¶之正固非當時之
制有扈氏何為而怠棄之乎蓋三正必有¶所指意如三
極三綱之類非後世之所謂三正也泰誓曰惟¶十有三
年春大㑹於孟津武成曰惟一月壬辰旁死魄戊午<md:KR4h0102_SBCK_015-4b>¶師
逾孟津蔡氏以為孟春建寅之月是矣漢孔氏以一月
為¶建子之月而泰誓又繫之以春故遂以子月為春是
謂周人¶改時與月可謂謬矣班固作前漢志亦因其説
以武王伐紂¶為建子之月而又引伶州鳩言武王伐紂
<pb:KR4h0102_WYG_015-7a>
之日歳在鶉火月¶在天駟日在析木辰在斗柄星在天
黿近世汪氏謂以唐厯¶遡而上之日月星宿無一不合
是皆惑於子為歲首之義耳¶要之武王伐紂不在子月
又何必揆以子月之星象而實其¶所無之事哉曰何以
知武王伐紂之不在子月耶曰周未改¶時與月也曰何
以明之曰於周詩周禮而見之也周人作詩¶其論隂陽
寒暑皆合乎四時之序周公作禮其陳法制禁令¶皆順
乎四時之宜此皆昭如日月而不可掩者後儒不信聖
<pb:KR4h0102_WYG_015-7b>
人之經而信傳記之説亦獨何哉又如金縢曰秋大熟
未穫<md:KR4h0102_SBCK_015-5a>¶必酉戍之月然後可謂大熟如仲夏季夏為秋何
以謂之大¶熟乎穆王命君牙曰若蹈虎尾涉於春冰必
孟春東風解凍¶然後冰不可涉如仲冬季冬為春則何
冰之不可涉乎是周¶之不改時與月者觀於書為可見
矣¶
　　詩¶
豳風之詩説者皆謂豳乃夏之列國故周公述先公豳
<pb:KR4h0102_WYG_015-8a>
俗之¶事必以夏正為言殊不知厯數之紀三代一轍何
必謂周公¶以夏時述夏事也借使豳風為然則何故他
詩之言時月者¶亦皆從夏正乎且堯時仲夏日在鶉火
大火昏中至周公時¶嵗差既多則六月日在鶉火大火
昏中七月日在鶉首而昏¶中大火已西流至未矣故周
公據目前所見而曰七月流火¶使以夏時追述夏事則
又何不驗以夏時之星象而據當時<md:KR4h0102_SBCK_015-5b>¶之星象以言哉至
於下章云十月改嵗言時至冬嵗事將改¶亦猶堯典稱
<pb:KR4h0102_WYG_015-8b>
冬為朔易之義或曰以正朔之始於子終於亥¶者為改
歲非謂改十一月為正月也曰流火曰改歲是周公¶即
當時之星象正朔以告成王使之易曉豈以夏時而述
夏¶事哉東萊吕氏不察其説而謂三正通於民俗尚矣
周特舉¶而迭用之耳朱子亦謂周歴夏商其未有天下
之時固用夏¶商正朔然其國僻逺無純臣之義又自有
私記其時月者故¶三正皆嘗迭用是謂周之先公私有
紀候之法故云十月改¶嵗然既以十月為改歲則又何
<pb:KR4h0102_WYG_015-9a>
以云二之日為卒嵗乎是其¶一篇之中自相矛盾而不
可通矣元張敷言因其説又謂周¶之月數皆改必其朝
覲聘問頒厯授時凡筆之史冊者則用¶時王正朔其民
俗嵗時相與話言則皆以寅月起數史伯通<md:KR4h0102_SBCK_015-6a>¶又因其説
謂詩詠歌之詞所言以寅月起數者即所謂民俗¶歲時
相與話言者也是不知周禮朝覲之類皆從夏正而詩¶
人之詠歌者未必皆民俗之言如出車之勞還帥臣工
之戒¶農官是果民俗之言乎且三代三正之建各新一
<pb:KR4h0102_WYG_015-9b>
代之制在¶上者不可紛更迭用而惑生民之耳目在下
者不可徇私立¶法而違時王之制度子思子生於周末
猶謂今天下車同軌¶書同文以見制度之歸於一也豈
有三代盛時而使民家異¶政人異法者哉或又謂一之
日二之日者是以子月起數殊¶不知一之日者一陽之
日二之日者二陽之日三之日者三¶陽之日四之日者
四陽之日是以六陽先後之序數日而非¶數月也變月
言日者以文之順爾是豈以子月起數而私立¶紀候之
<pb:KR4h0102_WYG_015-10a>
法哉然而詩之與夏正合者不止於豳風而已出車<md:KR4h0102_SBCK_015-6b>¶之
詩云春日遲遲卉木萋萋則夏正之春也如仲冬季冬
為¶春何以見草木之榮乎四月之詩云秋日淒淒百卉
具腓則¶夏正之秋也如仲夏季夏為秋何以見草木之
瘁乎曰四月¶維夏如子月起數則當云二月維夏也曰
六月徂暑如子月¶起數則當云四月徂暑也小明之詩
云二月初吉載離寒暑¶乃大夫西征之日也其後作詩
則曰昔我往矣日月方奥如¶以十二月為二月何以謂
<pb:KR4h0102_WYG_015-10b>
日月之燠乎此周之不改時與月¶者觀於詩為可見矣¶
　　周禮¶
新安汪氏謂周禮凡言正月指子月歲終指丑月正嵗
指寅¶月州長正月屬民讀法正歲讀法如初言初則正
月居先可¶知矣若以寅月為正月不當又有正嵗也陋
哉言乎如周既<md:KR4h0102_SBCK_015-7a>¶以子月為正月則明年之亥月方為嵗
終也何遽以次月之¶建丑者為嵗終哉既以寅月為正
歲則子月方讀法而寅月¶又何遽讀法如初哉蓋正月
<pb:KR4h0102_WYG_015-11a>
指寅月言歳終指亥月言正嵗¶指新嵗言周禮每以正
月歲終正嵗為序蓋正月既舉其事¶歳終則㑹其成而
來歲復舉之如初故州長於正月屬民讀¶法嵗終㑹其
政令正嵗讀法如初言來嵗之正月又讀法如¶今歲之
正月不曰正月而曰正歲以上文正月為嫌故别而¶言
之猶俗云新正之嵗也又冢宰以正月懸治象之法於
象¶魏而小宰嵗終則令羣吏致事正嵗則帥治官之屬
觀治象¶是冢宰之懸治象者言於今嵗之正月而小宰
<pb:KR4h0102_WYG_015-11b>
之帥屬觀者¶言於來歲之正月彼此互文以見毎年冢
宰懸治象小宰帥¶屬觀者皆在正月也况冢宰懸治象
者浹日斂之則不過旬<md:KR4h0102_SBCK_015-7b>¶日而即斂之矣如汪氏之説則
子月冢宰懸治象又何待至¶寅月而後小宰帥屬往觀
哉不特是耳如周改時與月則凡¶周禮所載如山虞之
仲冬斬陽木者乃在九月仲夏斬隂木¶者乃在三月而
失隂陽之義矣馮相氏之冬夏致日者非冬¶至夏至春
秋致月者非春分秋分而失日月之次矣大司馬¶之春
<pb:KR4h0102_WYG_015-12a>
蒐夏苖秋獮冬狩者取非其時不亦暴殄天物乎雍氏¶
之春令為阱擭溝瀆秋令塞阱杜擭者動非其宜不亦
反失¶民利乎至於凌人十有二月斬冰與詩言二之日
伐冰者如¶合符節是皆周公所作燦然昭白不待辯而
明者也若以十¶二月為十月則又何冰之可斬乎是周
之不改時與月者觀¶於禮為可見矣¶
　　春秋<md:KR4h0102_SBCK_015-8a>¶春秋春王正月之書程子謂周正月非春也假天時以
<pb:KR4h0102_WYG_015-12b>
立義¶胡氏謂建子非春也以夏時冠周月朱子亦謂周
人改月而¶天時不可改春秋月數乃魯史之舊文而四
時之序則孔子¶之㣲意是三子者皆謂周人改月而不
改時意如十一月為¶正月而時則仍為仲冬十二月為
二月而時則仍為季冬正¶月為三月而時則仍為孟春
然以今年之十一月為正月而¶繫之仲冬繼以明年之
十月為十二月而繫之孟冬以月論¶時則時之孟仲失
其倫以時論月則月之始終紊其序豈聖¶人平秩四時
<pb:KR4h0102_WYG_015-13a>
之義哉若然則周詩所稱寒暑之節皆失其度¶周禮所
載法制之事皆違其時矣魯用周正朔者也周之詩¶禮
魯之春秋皆周正朔之所在又皆孔子之刪定筆削者
其¶制何得而異哉可堂吳氏謂周人不特改月而又改
時以齊<md:KR4h0102_SBCK_015-8b>¶其年春秋所書之春即夏之仲冬正月即夏之
十一月此則¶襲漢儒之謬而不足辯者也新安汪氏亦
謂魯史名以春秋¶則似原書曰春正月是周厯已改子
丑月為春又謂周以子¶月為嵗首而春秋以寅月為正
<pb:KR4h0102_WYG_015-13b>
月毎年截子丑月事移在前¶一年若然則春秋之所謂
正月者乃魯史之三月而二百四¶十二年之事皆非當
時之月日矣聖人豈為之哉蓋周之正¶朔以子月為首
而厯數仍以寅月為首商不改夏之厯數周¶不改商之
厯數魯不改周之厯數春秋不改魯之厯數但魯¶史紀
年必始於冬十一月所以遵周正朔也春秋紀年則始¶
於春王正月所以垂法後世也是春秋之於魯史未嘗
改其¶時月但其編年所始之月為不同耳曰魯既用周
<pb:KR4h0102_WYG_015-14a>
正朔則魯¶公即位皆當以正朔行之而在十一月何乃
書於正月乎曰<md:KR4h0102_SBCK_015-9a>¶按周禮朝覲㑹同巡守祭享凡國之大
事皆從夏正初不始¶於正朔之月書載四月成王崩而
旬日之後康王即位亦不¶用夫正朔之月則魯公即位
豈必以正朔行之乎故春秋公¶即位書於正月者七書
於六月者一各據其事以書也曰若¶從夏正則災異之
紀多所不合如隠九年三月癸酉大雨震¶電庚辰大雨
雪若以三月為建辰之月則大雨震電何足以¶為異乎
<pb:KR4h0102_WYG_015-14b>
曰不然左傳大雨霖以震又云雨三日以往為霖蓋¶建
辰之月雷電固所宜有而雷雨交作已皆三日故經以
震¶電繫於大雨之下以見其非常過度固可為異而雨
雪之大¶尤可為異故春秋書之以記異也安在其不為
異乎亦若後¶世晉泰始六年六月大雨河洛並溢流四
千餘家安知春秋¶之書大雨者亦必不類乎此也曰三
月之大雨雪者固為異<md:KR4h0102_SBCK_015-9b>¶矣而桓八年冬十月雨雪僖十
年冬大雨雪者何足以為異¶乎僖二十九年秋大雨雹
<pb:KR4h0102_WYG_015-15a>
者固為異矣而昭三年冬大雨雹¶四年正月大雨雹者
何足以為異乎曰桓八年冬十月雨雪¶此或有缺文恐
雨雪上當有大字如僖十年冬大雨雪也蓋¶雨雪雖當
其期而太多過度則亦為異故書曰大猶洪範所¶謂極
備凶也安得不為異乎亦若後世漢元狩元年冬十二¶
月大雨雪民多凍死安知春秋之書大雨雪者亦必不
類乎¶此也至於雹者隂陽和則為霜雪雨露不和則為
雹雹且大¶焉則雖冬且為異况秋與春安得不為異乎
<pb:KR4h0102_WYG_015-15b>
亦若後世漢元¶封三年十二月雹大如馬頭安知春秋
之書大雨雹者亦必¶不類乎此也曰桓十四年春正月
無冰成元年二月無冰又¶十六年正月雨木冰襄二十
八年春無冰若以夏正言之則<md:KR4h0102_SBCK_015-10a>¶何以皆書於春而不書
於冬乎故汪氏謂茍以發冰而知無¶冰則當常以二月
而不有正月矣若曰或藏冰無冰而書無¶或發冰無冰
而書無抑何紀事之錯亂哉曰不然周人以十¶二月鑿
冰正月納冰二月發冰今正月無冰若以為十一月¶則
<pb:KR4h0102_WYG_015-16a>
十一月無之而十二月有焉亦又何害是十一月之無
冰¶者固不足書也要之正月無冰者言藏冰之月無冰
可藏則¶冬之無冰者可知矣二月無冰者仲春獻羔開
冰先薦寢廟¶今當廟薦而無冰焉則凡以後之祭無冰
者可知矣不言凌¶隂廟薦之無冰而但曰無冰者聖人
諱之此正春秋因事而¶書以垂鑒戒之法也何乃謂紀
事之錯亂哉襄二十八年春¶無冰者亦猶正月二月之
無冰也至於正月雨木冰孔氏謂¶仲冬時猶有雨雨着
<pb:KR4h0102_WYG_015-16b>
樹為冰記寒甚之過其節度殊不知魯<md:KR4h0102_SBCK_015-10b>¶地仲冬極寒有
雪無雨使雨而成冰亦不為過何足為異必¶孟春之月
三陽開泰而猶雨木冰故書之以記異亦猶後世¶魏黄
初六年正月雨木冰而郡賊起安知春秋之書雨木冰¶
者亦必不類乎此也若以正月為十一月則正月無冰
者既¶謂仲冬當冰而無冰矣正月雨木冰者又謂仲冬
不當冰而¶冰無乃若汪氏之所謂紀事錯亂乎曰莊七
年秋大水無麥¶苗説者謂五月麥熟苗秀大水漂盡若
<pb:KR4h0102_WYG_015-17a>
以為七月則何有麥¶苗耶曰四月麥秋至則已刈麥至
五月則刈已盡經言秋無¶麥苖言七月大水苗既為水
所漂固無可望而麥之刈未久¶又皆已盡故曰無麥苗
亦猶二十八年冬書曰大無麥禾也¶曰定元年十月殞
霜殺菽何以書乎曰諸災異皆可通惟此¶為不可通恐
有缺文誤字如君氏郭公之類秦火之餘漢𨽻<md:KR4h0102_SBCK_015-11a>¶之後安
保其傳録之無訛也曰陳定宇謂春蒐夏苗秋獮冬¶狩
四時田獵定名也桓四年春狩于郎哀十四年春西狩
<pb:KR4h0102_WYG_015-17b>
獲¶麟此所謂春非冬而何定十三年夏大蒐于比蒲昭
十一年¶五月大蒐于比蒲此所謂夏非春而何曰否陳
氏但引其所¶可通者而不敢引其所不可通者春秋書
狩者四書蒐者五¶桓四年春狩于郎哀十四年春西狩
既以為冬矣則僖二十¶八年冬天王狩于河陽莊四年
冬狩于禚者又當皆為秋也¶是冬狩之果有定名乎昭
十一年五月蒐于比蒲定十三年¶夏蒐于比蒲既以為
春矣則昭八年秋蒐于紅二十二年春¶蒐于昌間定十
<pb:KR4h0102_WYG_015-18a>
四年秋蒐于比蒲者又當為夏與冬也是春¶蒐之果有
定名乎其不足為證也明矣曰汪氏謂左傳僖五¶年正
月日南至禮記正月日至陳定宇引晉卜偃及漢陳寵<md:KR4h0102_SBCK_015-11b>¶傳之説張敷言引絳縣老人之語其言皆彰彰然也豈
不足¶徵乎曰易書詩周禮皆可信矣諸儒乃捨之而反
信左氏漢¶儒之説左氏漢儒不得聖人作經之義未有
不妄意増改而¶附㑹穿鑿者矣果何足徵之有哉是周
之不改時與月者觀¶春秋為可見矣
<pb:KR4h0102_WYG_015-18b>
　　論語孟子¶
論語曽晳曰暮春者春服既成浴乎沂風乎舞雩詠而
歸此¶其為建辰之月和煦之時者審矣如以為建寅之
月則何以¶浴沂而風舞雩之下乎孟子言七八月之間
旱朱子以為夏¶五六月十一月徒杠成十二月輿梁成
又以為九月十月意¶謂申酉之月禾稻將熟不須雨澤
而子丑之月寒氣已過始¶成杠梁則太遲也愚竊以為
七八月之間云者是謂孟秋仲<md:KR4h0102_SBCK_015-12a>¶秋交代之際也禾稻之
<pb:KR4h0102_WYG_015-19a>
熟南方早而北方遲然而南方孟秋¶仲秋之際旱暵為
災則雨澤亦不可缺况北土乎是七八月¶之間者不必
指為五六月之間也至於十一月徒杠成十二¶月輿梁
成者蓋主溱洧言溱洧皆在大河之南其寒不如北¶土
之甚九月未可成徒杠十月未可成輿梁况當九月築
塲¶十月穫稻之候不可妨農必田功畢然後為之至十
一月而¶徒杠已成十二月而輿梁已成非謂至是月而
始為之也曰¶然則合是數説則周厯之紀皆夏時矣而
<pb:KR4h0102_WYG_015-19b>
夫子又何必告顔¶子以行夏之時哉曰商周厯數雖與
夏同而正朔則與夏異¶夫子告顔子者不以厯數言以
正朔言也意謂為邦者必改¶正朔以易制度商周之正
朔厯數分而為二揆之於理固有¶未順惟夏之正朔厯
數合而為一以三統言之則為人以四<md:KR4h0102_SBCK_015-12b>¶時言之則為春
以十二月言之則為正月揆之於理則無不¶順故舉之
以為萬世為邦者法也¶
　　汲冢周書
<pb:KR4h0102_WYG_015-20a>
汲冢書云夏數得天百王所同其在商湯順天革命改
正朔¶亦越我周王致伐於商改正異械以垂三統至於
敬授民時¶巡守祭享猶自夏焉又曰維四年孟夏王初
祈禱於宗廟乃¶嘗麥於太祖按晉狼曋所引周志之言
見於此書則此書乃¶春秋以前之人所作其言雖不合
於經而其謂周人改正朔¶不改月數及孟夏嘗麥則與
五經所載周之時月亦無不合¶也¶
　　史記漢書
<pb:KR4h0102_WYG_015-20b>
或曰史記秦漢以亥為正其紀年必先書冬十月而後
書餘<md:KR4h0102_SBCK_015-13a>¶月則寅月起數秦漢未之改也而西漢書注文穎
乃謂秦以¶十月為正月顔師古亦謂漢紀年先書冬十
月繼書春正月¶者此皆太初正厯之後記事者追改之
非當時本稱也以十¶月為嵗首即謂十月為正月今之
正月乃當時之四月耳而¶近世呉淵穎亦取其説且謂
蔡氏以嬴秦視三代然則秦漢¶之正果改月乎果不改
月乎曰史記言秦并天下始改年朝¶賀皆自十月朔曷
<pb:KR4h0102_WYG_015-21a>
嘗以十月為正月哉如以十月為正月則¶十一月為二
月十二月為三月矣而始皇二十九年登之罘¶刻石其
詞曰時在仲春陽和方起與詩所謂二月初吉日月¶方
奥同意夫十一月寒沍之極㣲陽初生和氣未動吕氏
月¶令所謂隂陽爭者也果可以為陽和之起乎必孟春
東風解¶凍仲春日月方燠然後可云是秦之二月不為
十一月明矣<md:KR4h0102_SBCK_015-13b>¶三十一年十二月更名臘月嘉平是秦之
三月不為十二月¶明矣漢仍秦正未之有改至武帝太
<pb:KR4h0102_WYG_015-21b>
初始改從夏正若以為¶漢人作漢紀而追改之則何故
亦兼秦紀而改之乎是秦漢¶之不改月者審矣文穎師
古之言皆謬妄者也呉淵穎反取¶其説而詆蔡氏以嬴
秦視三代誤矣¶
　　璽辯　　　　　　　　　　　　劉定之¶
咸陽縣民段義於河南鄉修舍得古玉印文曰受命於
天既¶壽永昌上之詔蔡京等辯驗以為秦璽遂命曰天
授傳國受¶命寶改年號為元符秦始皇以藍田玉製璽
<pb:KR4h0102_WYG_015-22a>
六面正方螭紐¶李斯譔文以魚鳥篆刻之子嬰降時獻
漢祖漢諸帝常佩之¶故霍光廢昌邑王賀持其手解脱
其璽組王莽簒位元后初¶不肯與後乃出投諸地螭角
㣲玷董卓之亂帝辯出走失璽<md:KR4h0102_SBCK_015-14a>¶孫堅得於城南甄官井
中袁術拘堅妻得以稱帝術死璽仍¶歸漢傳魏𨽻刻肩
際曰大魏受漢傳國之璽魏傳晉晉懐帝¶失位璽歸劉
聰聰死傳曜石勒殺曜取璽冉閔簒石氏置璽¶于鄴閔
死國亂其子求救於晉謝尚尚遣兵入鄴助守因紿¶得
<pb:KR4h0102_WYG_015-22b>
璽懐以歸尚送還晉方其未還也劉石之徒以璽不在
晉¶謂晉帝為白板天子晉蓋恥之然則晉之謂紿得璽
意者以¶解此恥也惡足盡信哉不旋踵鄴為慕容燕所
取璽或者實¶在燕矣謂在燕則燕為苻堅所併而堅見
虜於姚萇萇從堅¶求璽堅罵之曰五胡次序無汝羌名
璽已送晉不可得也卒¶拒之以死蓋堅未嘗以送晉而
璽於此乎亡矣謂晉果紿得¶之於鄴則傳宋齊梁而侯
景取之景敗其侍中趙思賢棄之¶草間奔廣陵告郭元
<pb:KR4h0102_WYG_015-23a>
建取送髙齊齊亡歸宇文周周傳隋隋<md:KR4h0102_SBCK_015-14b>¶煬帝死宇文化
及取之化及死竇建徳取之建徳見擒其妻¶曹氏奉以
歸唐唐傳朱梁朱梁亡歸于後唐然後唐之未取¶朱梁
也自云得璽於魏州僧僧得於黄巢亂唐之時而莊宗¶
用以建大號則所取於朱梁之璽與所取於魏州僧之
璽又¶未知孰為秦之故物也抑卒同歸于後唐矣後唐
廢帝從珂¶與璽俱焚繼之者石晉晉出帝重貴降遼太
宗徳光徳光以¶其所獻璽非真詰之重貴對以昔璽既
<pb:KR4h0102_WYG_015-23b>
焚今璽先帝所為羣¶臣共知蓋自有秦璽以來其間得
喪存毁真贋之故難盡究¶詰而至於重貴降遼之日秦
璽之燬于火也已灼然著於人¶人口耳自是以後有天
下者不託以為言矣哲宗蔡京乃能¶復得之於咸陽豈
堅之所瘞藏至此而始出乎非也是又作¶天書之故智
也天書號年為祥符秦璽號年為元符既紹述<md:KR4h0102_SBCK_015-15a>¶其乃考
神宗之法又紹述其乃髙考真宗之符不亦異哉堯¶舜
禹之傳國其言著於書曰惟精惟一允執厥中言為國
<pb:KR4h0102_WYG_015-24a>
之¶道也秦始皇之傳國其言著於璽曰受命於天既壽
永昌言¶享國之福也志於其道者福從之志於其福者
福未必從之¶假令哲宗所得信為秦璽而其短世絶傳
何有于受天命而¶壽昌哉信元后所謂亡國不祥璽爾
其後徽宗以哲宗所得¶者為未足而復製二璽其一龜
紐六寸文曰承天福延萬億¶永無極謂之鎮國寶其一
于闐大玉二尺許文曰範圍天地¶幽賛神明保合太和
萬壽無疆謂之定命寶與哲宗所得曰¶受命寶者為三
<pb:KR4h0102_WYG_015-24b>
已而悉為金人所俘以去前此金人以遼取¶石晉意其
得秦璽於獲遼主延禧之日責而徵之延禧訴以¶兵敗
失於桑乾河及既得於宋自謂愜所欲而義宗守緒死<md:KR4h0102_SBCK_015-15b>¶于蔡州幽蘭軒又為煨燼然則哲宗之所得縱使真為
秦璽¶元人亦不得取之矣詭妄之臣乃猶以之藉口欺
世基禍黷¶武亦獨何哉詩曰投畀豺虎豺虎不食投畀
有北有北不受¶投畀有昊言歸諸天庻乎禍端永絶也
其亦無如之何而為¶此言哉其此璽之謂哉
<pb:KR4h0102_WYG_015-25a>
　
　
　
　
　
　
　
　
<pb:KR4h0102_WYG_015-25b>
　
　
　
　
　
　
　
　明文衡卷十五
