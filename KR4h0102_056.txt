# -*- mode: mandoku-view -*-
#+TITLE: 明文衡
#+DATE: 2015-09-23 10:33:13
#+PROPERTY: JUAN 56

<md:KR4h0102_SBCK_055-17a>¶<md:KR4h0102_SBCK_056-1a>¶
<pb:KR4h0102_WYG_056-1a>
欽定四庫全書
　明文衡巻

五十六¶
　　　　　　　　　　　　明　程敏政　編
　雜著¶
　　文章辨體序題　　　　　　　　呉　訥¶
　　　古歌謡辭¶
按西山輯文章正宗凡古文辭之載于經聖人所嘗刪
述者¶不敢錄獨采書傳所載康衢擊壤歌之類列于古
<pb:KR4h0102_WYG_056-1b>
詩之前且¶曰出于經者可信傳記所載者未必當時所
作其好古傳疑¶之意至矣今謹遵其意仍以康衢童謠
為首終于茍卿成相¶彚寘卷端以俟考質¶
　　　古賦¶
按賦者古詩之流漢藝文志曰古者諸侯卿大夫交接
隣國¶必稱詩以喻意春秋之後聘問歌咏不行於列國
而賢士失<md:KR4h0102_SBCK_056-1b>¶志之賦作矣大儒荀卿及楚臣屈原離讒憂
國皆作賦以風¶其後宋玉唐勒枚乗司馬相如揚子雲
<pb:KR4h0102_WYG_056-2a>
競為侈麗閎衍之辭¶而風諭之義没矣近世祝氏著古
賦辨體因本漢志之言而¶斷之曰屈子離騷即古賦也
古詩之義若荀卿成相是也然¶其所載則以離騷為首
而荀詩勿錄尚論世次屈在荀後而¶成相亦非賦體故
今特取成相附古歌謡後而仍載楚辭于¶古賦之首蓋
欲學賦者必以是為先也宋景文公有云離騷¶為辭賦
祖後人為之如至方不能加矩至圓不能過規信哉¶
　　　古樂府
<pb:KR4h0102_WYG_056-2b>
易曰先王作樂崇徳殷薦之上帝以配祖考成周盛時
大司¶樂以黄帝堯舜夏商六代之樂報祀天地百神若
宗廟之祭¶神既下降則奏九徳之歌九韶之舞蓋以六
代之樂皆聖人<md:KR4h0102_SBCK_056-2a>¶之徒所制故悉存之而不廢也迨秦焚
滅典籍禮樂崩壤漢¶興高帝自制三侯之章而房中之
樂則令唐山夫人造為歌¶辭史記云高祖過沛詩三侯
之章令小兒歌之高祖崩令沛¶得以四時歌舞宗廟孝
惠文景無所增更於樂府習常肄舊¶而巳至班固漢書
<pb:KR4h0102_WYG_056-3a>
則曰漢興樂家有制氏但能紀其鏗鏘而¶不能言其義
高祖時叔孫通制宗廟樂迎神奏嘉至入廟奏¶永至乾
豆上奏登歌再終下奏休成天子就酒東廂坐定奏¶安
世然徒有其名而亡其辭所載不過武帝郊祀十九章
而¶已後儒遂以樂府之名起於武帝殊不知孝惠二年
已命夏¶侯寛為樂府令豈武帝始為新聲不用舊辭也
迨東漢明帝¶遂分樂為四品一曰大予樂郊廟上陵用
之二曰雅頌樂辟¶雍享射用之三曰黄門鼓吹樂天子
<pb:KR4h0102_WYG_056-3b>
宴羣臣用之四曰短簫<md:KR4h0102_SBCK_056-2b>¶鐃歌樂軍中用之其説雖載方
冊而其制亦復不傳魏晉已¶降世變日下所作樂歌率
皆夸靡虚誕無復先王之意下至¶陳隋則淫哇鄙褻舉
無足觀矣自時厥後唯唐宋享國最久¶故其辭亦多純
雅南渡後夾漈鄭氏著通志樂畧以為古之¶達禮有三
一曰燕二曰享三曰祀所謂吉凶軍賓嘉皆主此¶三者
仲尼所刪之詩凡宴享祀之時用以歌之漢樂府之作¶
以繼三代因列鐃歌與三侯以下于篇亦無其辭後太
<pb:KR4h0102_WYG_056-4a>
原郭¶茂倩輯樂府百巻繇漢迄五代蒐輯無遺金華吳
立夫謂其¶紛亂哤雜厭人視聴雖浮淫鄙倍不敢芟夷
何哉近豫章左¶克明復編古樂府十巻斷自陳隋而止
中若後魏楊白花等¶淫鄙之辭亦復收載是亦未得盡
善也今考五禮以郊廟歌¶辭為先愷樂燕饗歌辭次之
蓋以其切於世用足為制作家<md:KR4h0102_SBCK_056-3a>¶之助至若古今琴操與
夫相和等曲亦附于後以俟好古君¶子之所考訂焉其
或有題無辭或辭雖存而為莊人雅士之¶所厭聞者兹
<pb:KR4h0102_WYG_056-4b>
亦不錄¶
　　　古詩¶
詩大序曰詩者志之所之也詩有六義曰風曰雅曰頌
曰賦¶曰比曰興三百篇尚矣以漢魏言之蘇李曹劉實
為之首晉¶宋以下世道日變而詩道亦從而變矣晦庵
朱子嘗答鞏仲¶至有曰古今詩凡三變自漢魏以上為
一等自晉宋間顏謝¶以後下及唐初為一等自沈宋以
後定著律詩下及今日又¶為一等然自唐初以前為詩
<pb:KR4h0102_WYG_056-5a>
者固有高下而法猶未變至律¶詩出而後詩之與法始
皆大變無復古人之風矣嘗欲抄取¶經史韻語下及文
選漢魏古辭以盡郭景純陶淵明之作自<md:KR4h0102_SBCK_056-3b>¶為一編而附
三百篇楚辭之後以為詩之根本凖則又於其¶下二等
之中擇其近於古者各為一編以為羽翼輿衛其不¶合
者則悉去之不使接於耳目入於胷次要使方寸之中
無¶一字世俗言語意思則其為詩不期於高逺而自高
逺矣厥¶後西山編文章正宗劉氏輯風雅翼悉本朱子
<pb:KR4h0102_WYG_056-5b>
之意而去取¶詳畧則有不同者焉是編所收率以二家
為主近代之有合¶作者亦取載焉歌行之作别錄于後
蓋歌行放情長言其句¶語格調與古詩亦有不同者矣
律詩雜體具載外集嗚呼學¶詩之法子朱子之言至矣
盡矣有志者勉夫¶
　　　歌行¶
昔人論歌辭有有聲有辭者若郊廟樂章及鐃歌等曲
是也¶有有辭無聲者若後人之所述作未必盡被於金
<pb:KR4h0102_WYG_056-6a>
石也夫自<md:KR4h0102_SBCK_056-4a>¶周衰採詩之官廢漢魏之世歌詠雜興故本
其命篇之義曰¶篇因其立辭之意曰辭體如行書曰行
述事本末曰引悲如¶蛩螿曰吟委曲盡情曰曲放情長
言曰歌言通俚俗曰謡感¶而發言曰歎憤而不怒曰怨
雖其立名不同然皆六義之餘¶也唐世詩人共推李杜
太白則多模擬古題少陵則即事名¶篇無復倚傍厥後
元微之以後人沿襲古題倡和重複深以¶少陵為是故
今是編凡擬古者皆附樂府本題之内若即事¶為題無
<pb:KR4h0102_WYG_056-6b>
所模擬者則自漢魏以降迄于近代取其辭義之弗¶過
於淫傷者錄載云¶
　　　諭告¶
按西山云周官大祝作六辭以通上下親疎逺近曰辭
曰命¶曰誥曰㑹曰禱曰誄皆王言也大祝以下掌為之
辭則所謂<md:KR4h0102_SBCK_056-4b>¶代言者也以書考之若湯誥甘誓微子之命
之類是也此皆¶聖人筆之為經不當與後世文辭同錄
今獨取春秋内外傳¶所載周天子諭告諸侯之辭及列
<pb:KR4h0102_WYG_056-7a>
國應對之語附焉又按東¶萊有曰文章從容委曲而意
獨至惟左氏所載當時君臣之¶言為然蓋繇聖人餘澤
未逺涵養自别故其辭氣不迫如此¶非後世專學語言
者所可得而比焉¶
　　　璽書¶
按應劭曰璽信也古者尊卑共之左傳魯襄公在楚季
武子¶使公冶問璽書至秦漢臣下始避其稱漢初有三
璽天子書¶用璽以封故曰璽書文帝元年嘗賜南越趙
<pb:KR4h0102_WYG_056-7b>
佗璽書佗愧感¶頓首稱臣納貢至今讀史者未嘗不三
復書辭以欽仰帝徳¶於無窮也夫制詔璽書皆曰王言
然書之文尤覺陳義委曲<md:KR4h0102_SBCK_056-5a>¶命辭懇到者蓋書中能盡褒
勸警飭之意也故今特取前代¶璽書載于詔令之前讀
者其必有以得之¶
　　　批答¶
按玉海唐學士初入院試制詔批答共三篇蓋批答與
詔異¶詔則宣達上意批答則采臣下章疏之意而答之
<pb:KR4h0102_WYG_056-8a>
也文鑑輯¶批答詔敕各為一類可見矣唐史載太宗之
答劉洎謂出自¶手筆今觀辭意誠然至若宋昭陵之答
富弼等則皆詞臣之¶撰進者也讀者其尚考諸¶
　　　詔¶
按三代王言見於書者有三曰誥曰誓曰命至秦改之
曰詔¶厯代因之然唯兩漢詔辭深厚爾雅尚為近古至
偶儷之作¶興而去古逺矣東萊云近代詔書或用散文
或用四六散文<md:KR4h0102_SBCK_056-5b>¶以深純温厚為本四六須下語渾全不
<pb:KR4h0102_WYG_056-8b>
可尚新竒華巧而失¶大體是編今以漢詔居前附以唐
宋諸詔庸備二體西山有¶云王言之體當以書之誥誓
命為祖而參以兩漢詔冊信哉¶
　　　冊¶
按漢書天子所下之書有四一曰䇿書注曰䇿者編簡
也其¶制長二尺短者半之篆書起維年月日以命諸侯
王公若三¶公以罪免亦賜䇿則用一尺木而𨽻書之又
按唐百官志曰¶王言有七一曰冊書立皇后皇太子封
<pb:KR4h0102_WYG_056-9a>
諸王則用之説文云¶冊者符命也諸侯進受於王象其
札一長一短中有二編之¶形當作冊古文作笧蓋冊䇿
二字通用至唐宋後不用竹簡¶以金玉為冊故專謂之
冊也若其文辭體制則相祖述云¶
　　　制誥<md:KR4h0102_SBCK_056-6a>¶按周官大祝六辭二曰命三曰誥考之於書命者以之
命官¶若畢命冏命是也誥則以之播誥四方若大誥洛
誥是也漢¶承秦制有曰䇿書以封拜諸侯王公有曰制
<pb:KR4h0102_WYG_056-9b>
書用載制度之¶文若其命官則各賜印綬而無命書也
迨乎唐世王言之體¶曰制者大賞罰大除授用之曰發
敕者授六品以下官用之¶即所謂告身也宋承唐制其
曰制者以拜三公三省等職辭¶必四六以便宣讀于廷
誥則或用散文以其直告某官也西¶山云制誥皆王言
貴乎典雅温潤用字不可深僻造語不可¶尖新文武宗
室各得其宜斯為善矣¶
　　　制䇿
<pb:KR4h0102_WYG_056-10a>
按説文䇿者謀也凡錄政化得失顯而問之謂之對䇿
考之¶於史實始漢之晁錯錯遇文帝恭謙好問之主不
能明目張<md:KR4h0102_SBCK_056-6b>¶膽以答所問惜哉唯董仲舒學識醇正又遇
孝武初政清明¶䇿之再三故克罄竭所藴帝因是罷黜
百家專崇孔氏以表¶章六經厥功茂焉迨宋蘇軾之答
仁宗制䇿亦克輸忠陳義¶婉切懇到君子有取焉¶
　　　表¶
按韻書表明也標著事緒使之明白以告乎上也三代
<pb:KR4h0102_WYG_056-10b>
以前¶謂之敷奏秦改為表漢因之竊嘗攷之漢晉皆尚
散文蓋用¶陳達情事若孔明前後出師李令伯陳情之
類是也唐宋以¶後多尚四六其用則有慶賀有辭免有
陳謝有進書有貢物¶所用既殊則其辭亦各異焉西山
云表中眼目全在破題要¶見盡題意又忌太露貼題目
處須字字精確且如進實錄不¶可移於日錄若汎濫不
切可以移用便不為工矣大抵表文<md:KR4h0102_SBCK_056-7a>¶以簡潔精緻為先
用事忌深僻造語忌纎巧鋪敘忌繁冗是¶編所錄一以
<pb:KR4h0102_WYG_056-11a>
時代為先後讀者詳之則體製亦有以得之¶
　　　露布¶
按通典云元魏攻戰克㨗欲天下聞知乃書帛建於漆
竿上¶名為露布此其始也攷諸文章緣起則曰漢賈洪
為馬超伐¶曹操作露布及世説又載桓温北征令袁宏
倚馬撰露布是¶則魏晉以來有之矣文心雕龍又云露
布者蓋露板不封布¶諸視聴近世帥臣奏㨗蓋本於此
然今考之魏晉之文俱無¶傳本唐宋雖有傳者然其命
<pb:KR4h0102_WYG_056-11b>
辭全用四六蓋與當時表文無¶異今故錄附表後以備
一體西山云露布貴奮發雄壯少粗¶無害觀者詳之¶
　　　論諫<md:KR4h0102_SBCK_056-7b>¶古者諫無專官自公卿大夫以至百工技藝皆得進諫
隆古¶盛時君臣同徳其都俞吁咈見於語言問答之際
者考之書¶可見西山以為聖賢大訓不當與後之文辭
同錄今謹取其¶所載春秋内外傳諫爭論説之言著之
于首其兩漢以下諸¶臣進説有可以為法戒者間亦采
<pb:KR4h0102_WYG_056-12a>
之以附于後¶
　　　奏疏¶
按唐虞禹皋陳謨之後至商伊尹周姬公遂有伊訓無
逸等¶篇此文辭告君之始也漢高惠時未聞有以書陳
事者迨乎¶孝文開廣言路於是賈山獻至言賈誼上政
事疏自時厥後¶進言者日衆或曰上疏或曰上書或曰
奏劄或曰奏狀慮有¶宣泄則囊封以進謂曰封事考之
史可見昔人云君臣相遇¶雖一語有餘上下未孚雖千
<pb:KR4h0102_WYG_056-12b>
萬言奚補為臣子者惟當罄其<md:KR4h0102_SBCK_056-8a>¶忠愛之誠而已¶
　　　議¶
周書曰議事以制政乃不迷眉山蘇氏釋之曰先王人
法竝¶任而任人為多故臨事而議是則國之大事合衆
議而定之¶者尚矣今采漢唐宋諸臣所上議狀次于奏
疏以備一體若¶儒先私議其有闗於政理者問亦取之
而附於中云¶
　　　彈文
<pb:KR4h0102_WYG_056-13a>
按漢書注云羣臣上奏若罪法按劾公府送御史臺卿
校送¶謁者臺是則按劾之名其來久矣梁昭明輯文選
特立其名¶曰彈事若文粹文鑑則載奏疏之中而巳迨
後王尚書應麟¶有曰奏以明允誠篤為本若彈文則必
理有典憲辭有風軌¶使氣流墨中聲動簡外斯稱絶席
之雄也是則奏疏彈文其<md:KR4h0102_SBCK_056-8b>¶辭氣亦異焉¶
　　　檄¶
按釋文檄軍書也春秋時祭公謀父稱文告之辭即檄
<pb:KR4h0102_WYG_056-13b>
之本¶始至戰國張儀為檄告楚相其名始著劉勰云凡
檄之大體¶或述此休明或敘彼苛虐指天時審人事筭
强弱角權勢故¶植義颺辭務在剛健挿羽以示迅不可
使辭緩露板以宣衆¶不可使義隠大抵唐以前不用四
六故辭直義顯昔人謂檄¶以散文為得體信乎¶
　　　箴¶
按許氏説文箴誡也商書盤庚曰無或敢伏小人之攸
箴蓋¶箴者規誡之辭若箴之療疾故以為名古有夏商
<pb:KR4h0102_WYG_056-14a>
二箴見于¶尚書大傳解呂氏春秋而殘缺不全獨周太
史辛甲命百官<md:KR4h0102_SBCK_056-9a>¶官箴王闕而虞氏掌獵為虞箴其辭備
載左傳後之作者蓋¶本於此東萊云凡作箴須用官箴
王闕之意箴末須依虞箴¶獸臣司原敢告僕夫之類大
抵箴銘賛頌雖或均用韻語而¶體不同箴是規諷之文
須有警誡切劘之意¶
　　　銘¶
按銘者名也名其器物以自警也漢藝文志稱道家有
<pb:KR4h0102_WYG_056-14b>
皇帝¶銘六篇然亡其辭獨大學所載成湯盤銘九字發
明日新之¶義甚切迨周武王則凡几席觴豆之屬無不
勒銘致警厥後¶又有稱述先人之徳善勞烈為銘者如
春秋時孔悝鼎銘是¶也又有以山川宫室門闗為銘者
漢班孟堅之燕然山則旌¶征伐之功晉張孟陽之劔閣
則戒殊俗之僭叛其取義各不¶同也傳曰作器能銘可
以為大夫陸士衡云銘貴愽約而温<md:KR4h0102_SBCK_056-9b>¶潤斯得之矣¶
　　　頌
<pb:KR4h0102_WYG_056-15a>
詩大序曰詩有六義六曰頌頌者美盛徳之形容以告
神明¶者也嘗考莊子天運篇稱黄帝張咸池之樂猋氏
為頌斯蓋¶寓言爾故頌之名實出於詩若商之那周之
清廟諸什皆以¶告神為頌體之至至如魯頌之駉駜等
篇則當時用以祝頌¶僖公為頌之變故胡氏有曰後世
文人獻頌特效魯頌而已¶文心雕龍云頌須鋪張揚厲
而以典雅豐縟為貴敷寫似賦¶而不入華侈之區敬慎
如銘而異乎規諌之域諒哉
<pb:KR4h0102_WYG_056-15b>
　　　賛¶
按賛者賛美之辭文章緣起曰漢司馬相如作荆軻賛
世巳¶不傳厥後班孟堅漢史以論為賛至范蔚宗更以
韻語唐建<md:KR4h0102_SBCK_056-10a>¶中中試進士以箴論表賛代詩賦而無頌題
迨後復置愽學¶宏詞科則賛頌二題皆出矣西山云賛
頌體式相似貴乎贍¶麗宏肆而有雍容俯仰頓挫起伏
之態乃為佳作大抵賛有¶二體若作散文當祖班氏史
評若作韻語當宗東方朔畫像¶賛金樓子有云班固願
<pb:KR4h0102_WYG_056-16a>
學尚云賛頌相似信然¶
　　　七體¶
昭明輯文選其文體有曰七者蓋載枚乗七發繼以曹
子建¶七啓張景陽七命而巳容齋隨筆云枚生七發創
意造端麗¶㫖腴辭固為可喜後之繼者如傅毅七激張
衡七辯崔駰七¶依馬融七廣曹植七啓王粲七釋張協
七命陸機七徴之類¶規倣太切了無新意及唐栁子厚
作晉問雖用其體而超然¶别立機杼漢晉之間沿襲之
<pb:KR4h0102_WYG_056-16b>
弊一洗矣竊嘗考對偶句語六<md:KR4h0102_SBCK_056-10b>¶經所不廢七體雖專尚
駢儷然辭意變化與全篇四六不同¶自栁子後作者未
聞迨元袁伯長之七觀洪武宋王二老之¶志釋文訓其
富麗固無讓于前人至其論議又豈七發之可¶比¶
　　　問對¶
問對體者載昔人一時問答之辭或設客難以著其意
者也¶文選所錄宋玉之於楚王相如之於蜀父老是所
謂問對之¶辭至若答客難解嘲賔戲等作則皆設辭以
<pb:KR4h0102_WYG_056-17a>
自慰者焉洪氏¶景盧云東方朔答客難自是文中傑出
揚雄擬為解嘲尚有¶馳騁自得之妙至於班固之賔戲
張衡之應問則屋下架屋¶章摹句寫讀之令人可厭迨
韓退之進學解出則所謂青出¶於藍而青於藍矣<md:KR4h0102_SBCK_056-11a>¶　　　書¶
按昔臣僚敷奏朋舊徃復皆總曰書近世臣僚上言名
為表¶奏惟朋舊之間則曰書而已蓋論議知識人豈能
同茍不具¶之於書則安得盡其委曲之意哉戰國兩漢
<pb:KR4h0102_WYG_056-17b>
間若樂生若司¶馬子長若劉歆諸書敷陳明白辯難懇
到誠可以為脩辭之¶助至若唐之韓栁宋之程朱張呂
凡其所與知舊門人答問¶之言率多本乎進脩之實讀
者誠能熟復以反之於身則其¶所得又豈止乎文辭而
已¶
　　　記¶
金石例云記者記事之文也西山曰記以善敘事為主
禹貢¶顧命乃記之祖後人作記未免雜以議論陳后山
<pb:KR4h0102_WYG_056-18a>
亦曰退之¶作記記其事耳今之記乃論也竊嘗考之記
之名始於戴記<md:KR4h0102_SBCK_056-11b>¶學記等篇記之文文選弗載後之作者
固以韓退之畫記栁¶子厚遊山諸記為體之正然觀韓
之燕喜亭記亦微載議論¶於中至栁之記新堂鐵爐步
則議論之辭多矣迨至歐蘇而¶後始有專以論議為記
者宜乎后山諸老以是為言也大抵¶記者蓋所以備不
忘如記營建當記月日之久近工費之多¶少主佐之姓
名敘事之後畧作議論以結之此為正體至若¶范文正
<pb:KR4h0102_WYG_056-18b>
公之記嚴祠歐陽文忠公之記晝錦堂蘇東坡之記¶山
房藏書張文潛之記進學齋晦翁之作婺源書閣記雖
專¶尚議論然其言足以垂世而立教弗害其為體之變
焉¶
　　　序¶
爾雅云序緒也序之體始於詩之大序首言六義次言
風雅¶之變又次言二南王化之自其言次第有序故謂
之序也東<md:KR4h0102_SBCK_056-12a>¶萊云凡序文籍當序作者之意如贈送燕集
<pb:KR4h0102_WYG_056-19a>
等作又當隨事¶以序其實大抵序事之文以次第其語
善序事理為上近世¶應用唯贈送為盛當須取法昌黎
則庻得古人贈言之義而¶無枉已徇人之失也¶
　　　論¶
按韻書論者議也梁昭明文選所載論有二體一曰史
論乃¶史臣於傳末作論議以斷其人之善惡若司馬遷
之論項籍¶商鞅是也二曰論則學士大夫議論古今時
世人物或評經¶史之言正其訛謬如賈生之論秦過江
<pb:KR4h0102_WYG_056-19b>
統之議徙戎栁子厚¶之論守道守官是也唐宋取士用
以出題然求其辭精義粹¶卓然名世者亦惟韓歐為然
劉勰云聖哲彝訓曰經述經敘¶理曰論故凡陳政則與
傳注叅體辯史則與賛評齊行銓文<md:KR4h0102_SBCK_056-12b>¶則與序引共紀信
夫¶
　　　説　解¶
按説者釋也述也解釋義理而以己意述之也説之名
起自¶吾夫子之説卦厥後漢許愼著説文蓋亦祖述其
<pb:KR4h0102_WYG_056-20a>
名而為之¶辭也魏晉六朝文載文選而無其體獨陸機
文賦備論作文¶之義有曰説煒&KR0177;而譎誑是豈知言者
哉至昌黎韓子憫斯¶文日弊作師説抗顔為學者師迨
栁子厚及宋室諸大老出¶因各即事即理而為之説以
曉當世以開悟後學繇是六朝¶陋習一洗而無餘矣盧
學士云説須自出已意横説竪説以¶抑揚詳贍為上若
夫解者亦以講釋解剝為義其與説亦無¶大相逺焉¶
　　　辯<md:KR4h0102_SBCK_056-13a>¶
<pb:KR4h0102_WYG_056-20b>
昔孟子答公孫丑問好辯曰予豈好辯哉予不得巳也
中間¶厯敘古今治亂相尋之故凡八節所以深明聖人
與已不能¶自巳之意終而又曰豈好辯哉予不得已也
蓋非獨理明義¶精而字法句法章法亦足為作文楷式
迨唐韓昌黎作諱辯¶栁子厚辯桐葉封弟識者謂其文
斆孟子信矣大抵辯須有¶不得已而辯之意茍非有闗
世教有益後學雖工亦奚以為¶
　　　原
<pb:KR4h0102_WYG_056-21a>
按書韻原者本也一説推原也義始大易原始要終之
訓若¶文體謂之原者先儒謂始於昌黎之五原蓋推其
本原之義¶以示人也黄山谷嘗曰文章必謹布置每見
學者多告以原¶道命意曲折石守道亦云吏部原道原
人等作諸子以來未¶有也後之作者蓋亦取法於是<md:KR4h0102_SBCK_056-13b>¶　　　誡¶
按韻書誡者警勅之辭文章緣起曰漢杜篤作女誡辭
已弗¶傳昭明文選亦無其體今特取先正誡子孫及警
<pb:KR4h0102_WYG_056-21b>
世之語可¶為法誡者錄之¶
　　　題䟦¶
按蒼崖金石例云䟦者隨題以賛語於後前有序引當
掇其¶有闗大體者以表章之須明白簡嚴不可墮人窠
臼予嘗即¶其言考之漢晉諸集題䟦不載至唐韓栁始
有讀某書及讀¶某文題其後之名迨宋歐曾而後始有
䟦語然其辭意亦無¶大相逺也故文鑑文類總編之曰
題䟦而巳近世疎齋盧公¶又云䟦取古詩狼䟦其胡之
<pb:KR4h0102_WYG_056-22a>
義狼行則前躐其胡故䟦語不¶可太多多則冗尾語宜
峭㧞使不可加若然則䟦比題與書<md:KR4h0102_SBCK_056-14a>¶尤貴乎簡峭也庸
書以俟考訂云¶
　　　雜著¶
雜著者何輯諸儒先所著之雜文也文而謂之雜者何
或評¶議古今或詳論政教隨所著立名而無一定之體
也文之有¶體者既各隨體裒集其所錄弗盡者則總歸
之雜著也著雖¶雜然必擇理之弗雜者則錄焉蓋作文
<pb:KR4h0102_WYG_056-22b>
必以理為之主也若¶夫掛一漏萬尚有俟博雅君子¶
　　　傳¶
太史公創史記列傳蓋以載一人之事而為體亦多不
同迨¶前後兩漢書三國晉唐諸史則第相祖襲而已厥
後世之學¶士大夫或値忠孝才徳之事慮其湮没弗白
或事雖微而卓¶然可為法戒者因為立傳而垂于世此
小傳家傳外傳之例<md:KR4h0102_SBCK_056-14b>¶也西山云史遷作孟荀傳不正言
二子而旁及諸子此體之¶變可以為法步里客談又云
<pb:KR4h0102_WYG_056-23a>
范史黄憲傳蓋無事蹟直以語¶言模寫其形容體段此
為最妙繇是觀之傳之行迹固繫其¶人至於辭之善否
則又繫之於作者也若退之毛穎傳迂齋¶謂以文滑稽
而又變體之變者乎¶
　　　行狀¶
按行狀者門生故舊狀死者行業上于史官或求銘誌
於作¶者之辭也文章緣起云始自漢丞相倉曹傅朝幹
作楊原伯¶行狀然徒有其名而亡其辭蕭氏文選唯載
<pb:KR4h0102_WYG_056-23b>
任彦昇所作齊¶竟陵王行狀而辭多矯誕識者病之今
采韓栁所作載為楷¶式云¶
　　　諡法<md:KR4h0102_SBCK_056-15a>¶周禮大史喪事考焉小喪賜諡疏云小喪卿大夫也卿
大夫¶諡君親制之使大史徃賜之至遣之日小史徃為
讀之又按¶禮記曰㓜名冠字五十以伯仲死諡周道也
是則賜諡之制¶實始於周崇文總目載周公諡法一巻
又有春秋諡法廣諡¶等書然皆漢魏以來儒者取古人
<pb:KR4h0102_WYG_056-24a>
諡號増輯而為之宋仁宗¶朝眉山蘇洵嘗奉詔編定乃
取世傳周公諡法以下諸書定¶為三巻總一百六十八
諡至孝宗淳熈中夾漈鄭樵復本蘇¶氏書増損定為上
中下三等通二百一十諡為書以進大抵¶諡者所以表
其實行故必由君上所賜善惡莫之能揜然在¶學者亦
不可不知其説故今特載周公諡法于編蓋以諸家¶之
説皆祖於此若夫鄭氏之論亦多有可取者今亦錄附
于¶後<md:KR4h0102_SBCK_056-15b>¶
<pb:KR4h0102_WYG_056-24b>
　　　諡議¶
按諡法云諡者行之迹大行受大名細行受小名白虎
通曰¶人行始終不能若一故據其終始明别善惡所以
勸人為善¶而戒人為惡也繇是觀之則諡之所繫豈不
重歟漢晉而下¶凡公卿大夫賜諡必下太常定議博士
乃詢察其善惡賢否¶著為諡議以上于朝若晉秦秀之
議何曽賈充唐獨孤及之¶議苖俊卿宋鄧忠臣之議歐
陽永叔是也當時雖或未能盡¶從其言然千百載之下
<pb:KR4h0102_WYG_056-25a>
讀其辭者莫不油然興起其好惡之¶心嗚呼是其所繫
豈不甚重乎哉至若近世名儒隠士之没¶門人朋舊又
有私諡易名之議云¶
　　　碑¶
按儀禮士&KR3952;禮入門當碑揖又禮記祭義云牲入麗于
碑賈<md:KR4h0102_SBCK_056-16a>¶氏注云宫廟皆有碑以識日影以知早晚説文注
又云古宗¶廟立碑繫牲後人因於上紀功徳是則宫室
之碑所以識日¶影而宗廟則以繫牲也秦漢以來始謂
<pb:KR4h0102_WYG_056-25b>
刻石曰碑其蓋始於¶李斯嶧山之刻耳文選載郭有道
等墓碑而王簡栖頭陀寺¶碑亦厠其間至文鑑則凡祠
廟等碑與神道墓碑各為一類¶今亦依其例云¶
　　　墓碑　墓碣　墓表　墓誌　墓記　埋銘¶
按檀弓曰季康子之母死公肩假曰公室視豐碑注云
豐碑¶以木為之形如石碑樹於槨前後穿中為鹿盧繞
之繂用以¶下棺事祖廣記曰古者葬有豐碑以窆秦漢
以來死有功業¶則刻于上稍改用石晉宋間始有神道
<pb:KR4h0102_WYG_056-26a>
碑之稱蓋地理家以¶東南為神道因立碑其地而名耳
又按墓碣近世五品以下<md:KR4h0102_SBCK_056-16b>¶所用文與碑同墓表則有官
無官皆可其辭則多敘其學行¶徳履墓誌則直述世系
嵗月名字爵里用防陵谷遷改埋銘¶墓記與墓誌同而
墓記則無銘辭耳古今作者惟昌黎最高¶行文敘事面
目首尾不再蹈襲凡碑碣表於外者文則稍詳¶誌銘埋
於壙者文則嚴謹其書法則唯書其學行大節小善¶寸
長則皆弗錄觀其所作可見近世至有將墓誌亦刻墓
<pb:KR4h0102_WYG_056-26b>
前¶斯失之矣大抵碑銘所以論列徳善功烈雖銘之義
稱美弗¶稱惡以盡其孝子慈孫之心然無其美而稱者
謂之誣有其¶美而弗稱者謂之蔽誣與蔽君子弗由也¶
　　　誄辭　哀辭¶
按周禮大祝作六辭以通上下親疎逺近六曰誄魯哀
公十¶六年四月孔子卒公誄之曰昊天不弔不憖遺一
老俾屏予<md:KR4h0102_SBCK_056-17a>¶一人以在位煢煢余在疚嗚呼哀哉尼父此
即所謂誄辭也¶鄭氏注云誄者累也累列生時行迹讀
<pb:KR4h0102_WYG_056-27a>
之以作諡此唯有辭¶而無諡蓋唯累其美行示已傷悼
之情爾後世有誄辭而無¶諡者蓋本於此又按文章緣
起載漢武帝公孫𢎞誄然無其¶辭唯文選錄曹子建之
誄王仲宣潘安仁之誄楊仲武蓋皆¶述其世系行業而
寓哀傷之意厥後韓退之之於歐陽詹栁¶子厚之於吕
温則或曰誄辭或曰哀辭而名不同迨宋曾南¶豐東坡
諸老所作則總謂之哀辭大抵誄則多敘世業故今¶率
倣魏晉以四言為句哀辭則寓傷悼之情而有長短句
<pb:KR4h0102_WYG_056-27b>
及¶楚體不同焉¶
　　　祭文¶
古者祀享史有冊祝載其所以祀之之意考之經可見
若文<md:KR4h0102_SBCK_056-17b>¶選所載謝惠連之祭古冢王僧逹之祭顔延年則
亦不過敘¶其所祭及悼惜之情而已迨後韓栁歐蘇與
夫宋世道學諸¶君子或因水旱而禱于神或因喪葬而
祭親舊真情實意溢¶出言辭之表誠學者所當取法大
抵禱神以悔過遷善為主¶祭故舊以道逹情意為尚若
<pb:KR4h0102_WYG_056-28a>
夫諛辭蔓説固弗足以動神而¶亦君子所厭聴也¶
　　　連珠¶
按晉傅𤣥曰連珠興於漢章帝之世班固賈逵亦嘗受
詔作¶之蔡邕張華又嘗廣焉攷之文選止載陸士衡五
十首而曰¶演連珠言演舊義以廣之也大抵連珠之文
穿貫事理如珠¶在貫其辭麗其言約不直指事情必假
物陳義以逹其㫖有¶合古詩風興之義其體則四六對
偶而有韻自士衡後作者<md:KR4h0102_SBCK_056-18a>¶蓋鮮洪武初宋王二閣老有
<pb:KR4h0102_WYG_056-28b>
作亦如士衡之數今各錄十餘¶篇寘于外集之首以著
四六對偶之所始¶
　　　判¶
按唐制凡選人入選其選之之法有四一曰身體貎豐
偉二¶曰言言辭辯正三曰書楷法遒美四曰判文理優
長四事皆¶可取則先徳行徳均以才才均以勞得者為
留不得者放蓋¶凡進士登第及諸科出身皆以此銓擇
若陸宣公既登進士¶又以書判㧞萃補渭南尉是也宋
<pb:KR4h0102_WYG_056-29a>
代選人試判三道若二道¶全通一道稍次而文翰俱優
為上一道全通而二道稍次為¶中三道全次而文翰紕
繆為下其上者加階超資中者依資¶以敘下者殿一選
如晦翁登第後銓試入中等始授同安主¶簿是已元世
不用其制我國朝設科第一場有判語以律條<md:KR4h0102_SBCK_056-18b>¶為題其
文亦用四六而簡當為貴今錄以備一體¶
　　　律賦¶
律賦起於六朝而盛於唐宋凡取士以之命題每篇限
<pb:KR4h0102_WYG_056-29b>
以八¶韻而成要在音律諧協對偶精切為工迨元氏場
屋更用古¶賦繇是學者弗習今錄一二以備其體¶
　　　律詩¶
律詩始於唐而其盛亦莫過於唐考之唐初作者蓋鮮
中唐¶以後若李太白韋應物猶尚古多律少至杜子美
王摩詰則¶古律相半迨元和而降則近體盛而古作微
矣大抵律詩拘¶於定體固弗若古體之高逺然對偶音
律亦文辭之不可廢¶者故學之者當以子美為宗其命
<pb:KR4h0102_WYG_056-30a>
辭用事聮對聲律須取温¶厚和平不失六義之正者為
矜式若換句抝體粗豪險怪者<md:KR4h0102_SBCK_056-19a>¶斯皆律體之變非學者
所先也楊仲𢎞云凡作唐律起處要¶平直承處要舂容
轉處要變化結處要淵永上下要相連首¶尾要相應最
忌俗意俗字俗語俗韻嘗用功二十年始有所¶得嗚呼
其可易而視之哉¶
　　　排律¶
楊伯謙云唐初五言排律雖多然徃徃不純至中唐始
<pb:KR4h0102_WYG_056-30b>
盛若¶七言則作者絶少大抵排律若句鍊字鍛工巧易
能唯抒情¶陳意全篇貫徹不失倫次者為難故山谷嘗
云老杜贈韋左¶丞相詩前輩錄為壓巻蓋其布置最為
得體如官府甲第㕔¶堂房室各有定處不相淆亂也¶
　　　絶句¶
楊伯謙曰五言絶句盛唐初變六朝子夜體六言則王
摩詰<md:KR4h0102_SBCK_056-19b>¶始效顧陸作七言唐初尚少中唐漸盛又按詩法
源流云絶¶句者截句也後兩句對者是截律詩前四句
<pb:KR4h0102_WYG_056-31a>
前兩句對者是¶截後四句皆對者是截中四句皆不對者
是截前後各兩句¶故唐人稱絶句為律詩觀李漢編昌黎
集凡絶句皆收入律¶詩内是也周伯弜又云絶句以第三
句為主須以實事寓意¶則轉換有力而涵蓄無盡焉¶
　　　聨句¶
按聨句始著于陶靖節集而盛於退之東野攷其體有人
作¶四句相合成篇若靖節集中所載是也又有人作一聨
若子¶美與李尚書之芳及其甥字文彧聨句是也後有先
<pb:KR4h0102_WYG_056-31b>
出一句¶次者對之就出一句前人復對之相繼成章則昌
黎東野城¶南之作是也其要在于對偶精切辭意均敵
若出一手乃為<md:KR4h0102_SBCK_056-20a>¶相稱山谷嘗云退之與孟郊意氣相入
故能雜然成篇後人¶少聨句者盖由筆力難相追爾¶
　　　雜體¶
昔栁栁州讀退之毛穎傳有曰善戲謔兮不為虐兮學
者終¶日討説習復則罷憊而廢亂故有息焉游焉之説
譬諸飲食¶既薦味之至者而竒異苦鹹酸辛之物雖蜇
<pb:KR4h0102_WYG_056-32a>
吻裂鼻縮舌澁¶齒而咸有篤好之者獨文異乎予於是
而知雜體之詩盖類¶是也然其為體雖各不同今總謂
之雜者以其終非詩體之¶正焉¶
　　　近代詞曲¶
按歌曲源流云自古音樂廢後鄭衛靡漫之聲雜然並
出至¶唐開元天寳中薰染成俗于時才士始依樂工按
拍之聲被<md:KR4h0102_SBCK_056-20b>¶之以辭其句之長短各随曲而度於是古昔
聲依永之理愈¶失矣又按致堂胡先生曰近世歌曲以
<pb:KR4h0102_WYG_056-32b>
曲盡人情而得名故¶文章豪放之士鮮不寓意於此隨
亦自掃其跡曰此謔浪遊¶戲而已唐人為之者衆至栁
耆卿乃掩衆製而盡其妙篤好¶者以為不可復加及眉
山蘇氏出一洗綺羅香澤之態擺脱¶綢繆宛轉之度使
人登髙望逺舉首髙歌而逸懐浩氣超乎¶塵垢之表竊
嘗思之凡文辭之有韻者皆可歌也苐時有升¶降故言
有雅俗調有古今爾昔在童稚時獲侍先生長者見¶其
酒酣興發多依腔填詞以歌之歌畢顧謂幼稚者曰此
<pb:KR4h0102_WYG_056-33a>
宋¶代慢詞也當時大儒皆所不廢今間見草堂詩餘自
元世套¶數諸曲盛行斯音日微矣迨予既長奔播南北
鄉邑前輩零¶落殆盡所謂填詞慢調者今無復聞矣庸
輯唐宋以下辭意<md:KR4h0102_SBCK_056-21a>¶近于古雅者附諸外集之後竹枝楊
栁亦不棄焉好古之士¶于此亦可以觀世變之不一云<md:KR4h0102_SBCK_056-22b>¶　　雜志(十條/)　　　　　　　　　　劉定之¶
　　　蘇子瞻¶
宋仁英以前用差役而民不擾王安石用雇役民始擾
<pb:KR4h0102_WYG_056-33b>
矣司<md:KR4h0102_SBCK_056-23a>¶馬君實廢雇用差雖蘇子瞻亦喋喋不已豈稍欲
中立于荆¶温兩間兾免後患邪觀其為哲宗言臣私憂
神宗勵精之政¶漸至隳壊理財疎而備邊弛故撰䇿問
欲以感動聖意子瞻¶之情殆可見也然其後恵儋之貶
罪子瞻全助温而不貸¶其畧䕶荆昔者之言徒為向背亦
何益哉子瞻作君實¶神道碑深美其誠盖自覺不如也
　　　蘇子由¶
蘇子由使遼歸為哲宗言遼主𢎞基以與我和好為喜
<pb:KR4h0102_WYG_056-34a>
年貌¶可六十步履輕健飲啗不衰享國尚當有年我可
以無虞其¶君臣事佛國俗化之此彼之巨蠧足為我喜
也𢎞基孫延禧¶當嗣位然骨氣凡弱視瞻不正恐非彼
福其意亦嚮慕和¶好而我不足恃矣其後𢎞基守和好
又十餘年而殂延禧<md:KR4h0102_SBCK_056-23b>¶亦不背盟然遼國遂亡于延禧則
子由之言信矣容貌¶辭氣乃徳之符非特得其身之遐
促而并得其國之興替仲¶由盆成括之死見知于孔孟
邾子髙仰魯侯卑俯兆其死亡¶見知于子貢聖賢原自
<pb:KR4h0102_WYG_056-34b>
有觀人之法也子由殆聞于是而然¶歟抑使可覘國則
非其人者不足使佛能蠧國而厯世之莫¶悟也何哉¶
　　　李清臣¶
李清臣見宣仁聖烈后既崩哲宗入羣小之言意欲紹
述熙¶豐之法而是時小人屏黜在外者其勢亦將轉而
復起元祐¶諸賢凜凜乎覆壓及之矣若此者清臣之所
喜也清臣平日¶于操切禽制以作法抑揚軒輊以立勢
所優為也故嘗發而¶為法原勢原之文翫其辭氣真小
<pb:KR4h0102_WYG_056-35a>
人之言也夫為治者先徳<md:KR4h0102_SBCK_056-24a>¶而後法上理而下勢今乃切
切於法與勢之為言則其所藴¶可知矣¶
　　　蘇易簡¶
蘇易簡内直宋太宗謂曰君臣千載遇易簡應聲曰忠
孝一¶生心可謂的對¶今上在春宮時習對李賢取是日
早所進讀孟子全句君子¶逺庖廚五字請對頃之對云
聖人登寳位覆對云學士上瀛¶洲尤見睿思之妙¶
　　　徐敬業
<pb:KR4h0102_WYG_056-35b>
徐敬業與駱賔王兵敗賔王亡命為僧徃來杭州靈隠
寺宋¶之問至寺夜吟鷲嶺欝岧嶤龍宮鎻寂寥乆無下
韻賔王隔¶壁朗吟以終篇之問大駭質明求見則遁矣
敬業亦脱去為<md:KR4h0102_SBCK_056-24b>¶僧于衡山黄巢既敗依張全義為僧于
洛陽嘗繪巳像題詩¶云記得當年草上飛鐵衣脱盡着
僧衣天津橋上無人識獨¶倚欄干看落暉人見像識其
為巢蓋古今若此脱身者多矣¶史豈盡得其實哉¶
　　　王介甫
<pb:KR4h0102_WYG_056-36a>
王介甫詩云周公恐懼流言日王莽謙恭下士時假使
當時¶身便死終身眞偽有誰知其意謂已嘗辭館職出
於眞異已¶者若司馬君實辭樞副范景仁辭翰長出於
偽為莽之徒也¶然不知蘇子瞻又嘗謂介甫為莽之徒
共詩曰漢家殊未識¶經綸入手功名事業新百尺穿成
連夜井千金購得解飛人¶譏其汲汲妄作也嗚呼數他
人之髭鬢鬚髯而不見已睫者¶其介甫之謂哉<md:KR4h0102_SBCK_056-25a>¶　　　韓退之
<pb:KR4h0102_WYG_056-36b>
韓退之自言口不絶吟於六義之文手不停披於百家
之編¶貪多務得繼晷窮年其勤至矣而李翶謂退之下
筆時他人¶疾書之寫誦之不是過也其敏亦至矣蓋其
取之也勤故其¶出之也敏後之學者束書不觀逰談無
根乃欲刻燭畢韻舉¶步成章彷彿古人豈不難哉¶
　　　李杜韓栁¶
以詩言杜比跡於李以文言栁差肩於韓而以人言則
杜韓¶陽淑李栁隂慝如氷炭異冷熱薫蕕殊芳臭矣子
<pb:KR4h0102_WYG_056-37a>
羙當安史¶作難時徒步從肅宗其詩拳拳於君臣之義
太白於其時從¶永王璘欲乗危割據江表叛棄宗社作
猛虎行云旍旌繽紛¶兩河道戰鼓驚山欲傾倒一輸一
失闗下兵朝降夕叛幽薊<md:KR4h0102_SBCK_056-25b>¶城頗似楚漢時翻覆無定止
張良未遇韓信貧劉項存亡在¶兩臣其辭意視祿山思
明反噬其主比於劉項敵國相爭尚¶安知君臣之大倫
歟微之謂太白不能窺子美藩籬况其堂¶奥得之矣退
之懐忠事主闢邪宗聖固有本原其稱子厚謂¶斥不乆
<pb:KR4h0102_WYG_056-37b>
其文必不能傳於後如今無疑蓋惟稱其文而巳其¶阿
附伾文胡致堂謂忌憲宗在儲位有更易秘謀未及為
而¶敗後又託河問淫婦無卒者以詆憲宗得免於大戮
為幸由¶是言之文雖美而若斯過惡固非可湔滌者也
朱文公楚辭¶載子厚謫居時懲咎賦取其有自悔之言
噫既悔已又詆主¶則亦非真悔也奚足録哉¶
　　　天極¶
天有北南極如𤓰果有前後蔕尖天分十二宮如𤓰果
<pb:KR4h0102_WYG_056-38a>
分十<md:KR4h0102_SBCK_056-26a>¶二瓣其近極處度狹而當天腰處度闊如𤓰果之
瓣其近蔕¶尖者狹而當腰者寛也天之頂心當嵩高山
下陽城而地之¶頂心為崑崙參差不相對者天地間東
南暑熱西北寒凉地¶在寒凉方者堅凝高峙而在署熱
方者融液坍塌故東南多¶水合東南多水西北多山處
均平論則地仍以嵩高山下陽¶城為中但取最高頂心
處則崑崙為中也¶
　　　日輪
<pb:KR4h0102_WYG_056-38b>
日輪大月輪較小日道近天在外月道近人在内故日
食既¶時四面猶有光溢出可見月輪小不能盡掩日輪
也日月合¶朔時月常在内未有日在内者故月食日也
日月相朢則日¶食月者月雖資日光以圓於朢時然微
相參差則光圓恰相¶衝射則日反食之如㸃燈者正當
爐炭炎熾之尖所衝射則<md:KR4h0102_SBCK_056-26b>¶燈反不然矣此厯所謂暗虛
言月為日所暗而非日之實體¶暗之乃日之虛衝爾蓋
二曜各有所行之道如二人各行水¶陸之塗朔朢則一
<pb:KR4h0102_WYG_056-39a>
人由陸者在橋上一人由水者在橋下稍¶相先後亦不
食適相對當乃食矣日行道周天如循環月行¶道亦周
天如循環兩環相撘有兩交處一處謂之天首一處¶謂
之天尾天尾為計天首為羅至於木火土金水五星不
由¶日道亦不由月道各自有道木星八十三年而七周
天與日¶合者七十六火星七十九年而四十二周天與
日合者三十¶七土星五十九年而二周天與日合者五
十七金水二星雖¶隨日一年一周天然金星八年而合
<pb:KR4h0102_WYG_056-39b>
於日者五水星四十六¶年而合於日者一百四十五其
遲速離合以宰萬類之生成¶司千代之起伏俯視人寰
奚異夫甕蚋褌蝨之聚散緣嚙也<md:KR4h0102_SBCK_056-27a>¶奈何欲以私意仰干
之哉孛生于月月之行遲速有常度最¶遲之處即孛也
故謂之月孛孛六十二年而七周天炁生於¶閏二十八
年十閏而炁行一周天炁孛皆有度數無光象故¶與羅
計同謂之四餘幷七政為十一曜也¶
　明文衡巻五十六

<pb:KR4h0102_WYG_057-1a>
欽定四庫全書
　明文衡卷
