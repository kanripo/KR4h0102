# -*- mode: mandoku-view -*-
#+TITLE: 明文衡
#+DATE: 2015-09-23 10:33:21
#+PROPERTY: JUAN 90

¶
<md:KR4h0102_SBCK_090-1a>¶
<pb:KR4h0102_WYG_090-1a>
欽定四庫全書
　明文衡巻九十¶
　　　　　　　　　　　　明　程敏政　編
　墓誌銘
¶
　　行人羅君墓誌銘　　　　　　　劉　儼¶
正統十四年秋敵入侵逼宣府城告急者日數至¶太上
皇帝時在御親率六軍往拒之分官扈從而行人司則¶
司正尹君昌行人羅君如墉濱行約同行於尹君所凡
<pb:KR4h0102_WYG_090-1b>
四人¶尹於予居相比羅君過予曰適與妻子别諭曰從
駕出征¶危事也非使命時比萬一不幸我必死以報國
我死其抱吾¶二子徴狀元劉先生編修陳先生文以著
吾不朽予驚拒之¶曰何為出此言也君笑曰一得之愚
及敗績報至予往問其¶家道臨别之言如出一口予乃
痛哭曰如墉必死無歸矣其¶臨别之言可信也明日尹
君先自軍前遣歸其僕至於行裝<md:KR4h0102_SBCK_090-1b>¶中得詩凡十八首皆
與如墉及刑部員外某相倡和其詩大¶率傷奸臣擅權
<pb:KR4h0102_WYG_090-2a>
軍無紀律惟以不虧臣節相勉期予讀之竟¶痛哭曰如
墉必死無歸矣觀是詩可知也其後同行四人三¶有詩
者果不還予以是知土木之役有弃義而逃者有雖知¶
義而迫於不得巳者有如吾如墉素定於死其於所謂
從容¶就義者幾矣及是¶朝廷旌其義詔其子鑑入太學
以俟擢用鑑來徴銘於予此¶如墉之志也言猶在耳予
敢辭乎如墉字本崇别號竹峰世¶家廬陵之印岡高祖
中正元瀘州同知曾祖伯剛元鄉貢士¶祖彦偲父惟最
<pb:KR4h0102_WYG_090-2b>
皆績學有聞公自少頴異初從安慶司訓母¶舅王來旬
讀禮記垂成乃歎曰詩吾世業也可自吾絶耶遂¶學究
兩經鄉大家交聘為子弟師太守四明陳公聞而召之<md:KR4h0102_SBCK_090-2a>¶見試以長江萬里圖賦君援筆立成累千言皆新奇有
深意¶公奇之以為邑庠生予時於陳公所見是賦已心
識而敬服¶矣正統七年君由鄉貢與予同以文辭登進
士第除行人司¶行人由是日親且厚間從出使歸必過
予道其道途所過古¶聖賢祠墓遺跡處或祭以文或歌
<pb:KR4h0102_WYG_090-3a>
以詩亹亹不厭且論所至¶藩臬郡縣官賢否歷歷如指
諸掌後驗其人成敗果然蓋君¶若温然和易而其中剛
介明白人不得而欺故所至人皆敬¶而畏之平生孝於
親友於兄弟於朋友急其難雖禍患有所¶不避其文章
辯博暢達喜往復然皆有法度而宿於理其材¶贍故求
無不應者卒之日年四十有六兩娶皆郭氏子男三¶人
長即鑑次某俱繼室出某遺腹生也諸孤以某年月日
立¶木主塟公于某山之原於乎民生於三事之如一惟
<pb:KR4h0102_WYG_090-3b>
其所在<md:KR4h0102_SBCK_090-2b>¶則致死焉君能致其死無愧為人臣矣銘曰¶
忠魂義氣與造物遊隨寓而安奚必首丘亦有歸時兹
為幽¶宅人感其義過焉必式¶
　　奉天翊衞推誠宣力守正文臣特進光禄大夫柱
　　國¶靖逺伯追封靖逺侯諡忠毅王公墓誌銘¶
　　　　　　　　　　　　　　　　彭　時¶
公諱驥字尚德姓王氏其先本太原人自秦漢以來為
將相¶者踵接蟬聯族逺而分世次莫可考後有宦遊雲
<pb:KR4h0102_WYG_090-4a>
中者因家¶宣寧即公所自出也曾祖守道克世儒業祖
思宗仕元保定¶高陽尹父成以宦家子留居于束鹿呂
村里入¶國朝遂占籍焉成以讀書力農為務里鉅族程
子晉見而賢¶之妻以愛女是為公之母夫人也公生而
岐嶷警敏年十三<md:KR4h0102_SBCK_090-3a>¶遊邑庠刻志問學日記數千言識者
咸以逺大期之永樂丙¶戌登進士第拜兵科給事中剛
正敢言嘗奉命出鎮山西¶奏蠲徐溝鹽池虧課二十餘
萬民困以蘇尋陞山西按察副¶使理寃獄戢姦盜風紀
<pb:KR4h0102_WYG_090-4b>
振肅入為順天府尹弛張得宜畿内¶稱治宣德丁未陞
行在兵部右侍郎越九載遷尚書練達兵¶政得大臣體
正統丁巳阿勒台多爾濟巴勒數侵邊甘凉數¶州驚擾
尤甚¶朝廷患之命公西巡許以便宜行事公至稽閱邊
備知守將¶法弛而令不嚴歎曰如此而欲敵無侵凌難
矣翊日集衆轅¶門詢平日畏敵而不畏將者得都指揮
安敬即斬以徇曰自¶今畏縮者視此一軍震慄失色因
簡閱戍兵以甘州戍兵冗¶濫乃定為去留使相更代於
<pb:KR4h0102_WYG_090-5a>
是兵得休息民減轉輸之勞敵<md:KR4h0102_SBCK_090-3b>¶嘗入莊浪公遣兵授以
方略使擊敗之敵乃引去及公還敵¶復窺邊公馳赴甘
肅遣副將蔣貴率精騎出擊戒曰勉之去¶而不能成功
無相見也貴感奮追敗敵衆於石城兒泉公計¶強勢猖
獗不一大揃刈無以示威既諜知敵部落所在復以¶貴
為先鋒襲之自率驍騎與都督任禮等分道而出刻期
夾¶攻轉戰二千餘里俘男女二千餘口敵帥走死西陲
以寧捷¶聞¶上遣中貴勞以金幣命兼大理寺卿支二俸
<pb:KR4h0102_WYG_090-5b>
明年還京辛酉¶雲南麓川宣慰思任發叛亂擾邊命公
總督諸軍征之¶陛辭賜金兜鍪細鎧弓矢蟒龍緋袍以
寵其行公至雲南方¶盛暑衆謂進兵非宜公曰賊毒吾
民行可緩乎敢言不進者¶斬遂部分諸軍以進至金齒
分為三道徑抵上江上江者賊<md:KR4h0102_SBCK_090-4a>¶砦所在也夾攻三日不
下㑹天大風公命縱火焚柵因督衆¶乘勢力戰斬首五
萬餘級賊敗走保險為拒公益麾兵深入¶破連環七砦
于沙木籠山又破象陣于馬鞍山之隂死者十¶萬餘賊
<pb:KR4h0102_WYG_090-6a>
首潛遁乃振旅而還先是維摩州賊韋郎羅僭稱廣¶新
王命公還師勦之至是公還雲南計曰此不足血吾刃
當¶以謀破之乃遣偏師抵其境聲言王尚書大軍至矣
賊黨聞¶而潰韋賊計窮遁安南傳檄追之安南懼斬其
首并妻子來¶獻廣南與富州接境二土官交惡十餘年
公諭以禍福兩讎¶乃釋凱還¶上遣官迎勞數百里外廷
見宴賜甚厚特封靖逺伯食禄¶一千二百石號推誠宣
力武臣階特進榮禄大夫勲柱國¶賜誥劵追封三代如
<pb:KR4h0102_WYG_090-6b>
其爵未幾聞麓賊思任發羈于緬甸復<md:KR4h0102_SBCK_090-4b>¶以督軍往取之
既至緬人懷詐黨惡而不遣公縱兵攻緬緬¶破而麓賊
遁去俘其妻子象馬而還加禄三百石是年秋西¶巡寧
夏甘凉申飭邊備訓練士卒其於守戰攻擊俱有方法¶
敵聞風畏避不敢近塞戊辰春賊黨思機發復據孟養
跳梁¶公復督兵往征兵抵金沙江賊柵西岸以拒公作
浮梁渡兵¶一皷破之賊退立三柵自保公督戰益急不
日而三柵拔賊¶黨殱焉西南自是悉平有苖䖝富者偽
<pb:KR4h0102_WYG_090-7a>
稱剗平王别將屢征¶失利命公掛平蠻將軍印總兵致
討卒檻送䖝富京師餘黨¶悉降公還詔增禄百石令世
其爵景泰初以南京根本重¶地委公守備公嚴立禁條
宿弊一清不便者撼以流言乃解¶機務就閒天順元年
春¶上復臨朝召公便殿慰諭以勲舊命兼兵部尚書不
數月軍<md:KR4h0102_SBCK_090-5a>¶政脩明賜金織蟒龍衣二襲尋以年邁請解部
事從之特¶免常朝賜誥加奉天翊衛推誠宣力守正文
臣特進光禄¶大夫勲爵世襲如舊而寵遇益加隆焉天
<pb:KR4h0102_WYG_090-7b>
順四年五月十¶一日終于正寢享年八十有三訃聞¶上
嗟悼輟視朝一日追封靖逺侯諡忠毅公初娶張氏子
二¶人曰玉曰瑢俱早卒繼娶劉氏子二人長曰瑺應襲
次曰珩¶勲衞義子曰祥以征南功授錦衣衞指揮僉事
孫男三人女¶四人諸子扶匶歸束鹿以是年八月初八
日塟于邑之平原¶祖塋禮也公天資沉毅識量宏偉有
文武長才遇事剛果剸¶繁治劇不以為難行師征討用
法嚴明而料敵制勝雖老於¶軍旅者有不及故所至輙
<pb:KR4h0102_WYG_090-8a>
能成功及其晚節保身全名守以¶謙虛而忠愛之心始
終如一誠一代之偉人也然所禀尤異<md:KR4h0102_SBCK_090-5b>¶年雖高邁精力
踰於少壯疾且亟神尤不亂遺言托冢宰王¶公狀行而
以墓銘屬時時謭材穉筆曷足使公不朽公既有¶命庸
可固辭銘曰¶
天佑¶皇明輔以忠良脩文立武咸展厥長於惟王公挺
生冀土河¶嶽孕靈才兼文武早遊藝苑被服書詩乃登
黃甲給事瑣闈¶流譽蜚英踐𫾻中外爰陟司馬式儀有
<pb:KR4h0102_WYG_090-8b>
位雍容殿陛正笏¶垂紳手提樞軸潛斡化鈞視師三邊
程勇戒怯兵將力齊敵¶聞震疊其有狼噬輙獮以兵馘
强俘弱西北用寧蠢爾蠻方¶敢為民毒¶帝命師征惟公
總督建牙秉鉞令一而嚴兵威逺震如火斯¶炎挫銳摧
堅勢同拉朽止弗窮追懷以仁厚彼昏不知伺間<md:KR4h0102_SBCK_090-6a>¶竊發
公而再往根株悉拔和風甘雨妖曀廓清西南萬里同¶
我太平惟¶帝念功官賞是懋列爵疏封寵延先後入文
出武邈乎無倫¶名昭宇宙允為元臣天不憖遺而遽不
<pb:KR4h0102_WYG_090-9a>
起山頽梁傾朝野¶哀止爰稽德烈著于幽堂於千百世
赫其有光¶
　　興化知府致仕岳君墓誌銘　　　葉　盛¶
英宗皇帝既復辟宥密之臣累出親擢其第六人則吾
友¶燕山岳君正也君固奇士而王吏部忠肅公又嘗亟
稱其賢¶上雅重之君亦自幸魚水之遭凡所陳請所撰
述所對答竭¶盡忠藎多稱旨一日湯序言變異以占法
進云姦臣未盡¶之故¶上以問君君叩首曰姦臣未聞求
<pb:KR4h0102_WYG_090-9b>
之將人人自危況序術疎<md:KR4h0102_SBCK_090-6b>¶淺宜不足信¶上恱時石曹二
猾勢方張君虞其將來必不靖因極言於¶上前且退而
面開導之使為保全計二猾雖陽喏好辭中實¶銜之蓋
未幾君之禍作矣¶上猶惜君甚止出為欽州同知既又
追及逮繫責戍甘肅之¶鎮夷二猾尋踵敗¶上惻然有思
曰岳正言是也召還將復有所用而¶龍馭上升矣成化
初君居母憂服闋御史有言當亟召用君¶以勸忠詔仍
元職吏部言當調南京有旨其勿調命充¶經筵講官纂
<pb:KR4h0102_WYG_090-10a>
修¶先朝實録適兵部清黃官闋部院大臣㑹薦君遂以
成化元¶年四月俾知興化府以行君在官生財惠民民
始譁而終服<md:KR4h0102_SBCK_090-7a>¶號賢守有司者或不知禮君君迺有歸志
歲己丑來朝請致¶仕家居越三載為成化八年九月十
一日疾卒得年五十五¶公卿以下皆往弔哭莫不嗟悼
曰岳先生亡矣君字季方别¶號蒙泉畿内漷縣人曾祖
德甫祖思明父興懷逺將軍輕車¶都尉府軍前衞指揮
同知母太淑人劉氏君少年已能學有¶名二十一領鄉
<pb:KR4h0102_WYG_090-10b>
薦卒業大學正統戊辰㑹試同考誤寘落巻¶中侍講杜
寧獨驚其文言於高文義公以為此吾輩中人遂¶占首
選廷試第三名授翰林編脩景泰三年陞右春坊賛¶善
兼編脩天順初元改修撰是年六月被命入内閣叅預¶
機務及其得罪去僅一月耳君偉貌美髯言論灑灑動
循矩¶度居家孝弟交朋友有始終之誼平生性剛而志
高抱負經¶濟不輕屈下人有古豪傑之風石曹事或迂
議之且以未信<md:KR4h0102_SBCK_090-7b>¶為言直應之曰何得以諫官處我我道
<pb:KR4h0102_WYG_090-11a>
當如是其篤於自信¶如此人有不可意事雖權貴人當
言即言之無宿藏而人不¶之察以故愛君者雖多卒不
能勝夫嫉君者之屢也配宋氏¶孺人側室周氏王氏子
男二增堂皆夭女六長許嫁而卒巳¶嫁者壻朱昱生員
李經翰林編修李東陽餘未行君之學精¶博旁熟莊騷
至方外度數諸書無所不窺所著經解務出新¶意多儒
先所未發惟深衣纂誤成書文章有類愽藁若干巻¶書
法晉唐可名家於乎才美如君即特置華要¶先皇帝之
<pb:KR4h0102_WYG_090-11b>
明也中間蹇連坎坷有若不堪處者然觀君今日¶之金
緋在躬考終牖下自非¶先皇帝¶今上皇帝之明且仁則
雖欲得此難矣若是者在君其亦可<md:KR4h0102_SBCK_090-8a>¶以無憾哉以卒之
年十月七日塟祖塋之側君之兄端府軍¶千戸祥哀君
無子率其猶子培均坪坦墉長號嚮予乞銘予¶為作銘
慰答之亦以慰君於地下焉爾銘曰¶
古有李白其人亡嗣亦有柳州擯斥以死其名之長弗
繫乎¶此
<pb:KR4h0102_WYG_090-12a>
　　大明故資德大夫正治上卿南京致仕兵部尚書
　　兼¶大理寺卿贈太子少保諡襄毅程公墓誌銘¶
　　　　　　　　　　　　　　　　劉　珝¶
成化己亥秋九月二十有七日南京致仕兵部尚書兼
大理¶寺卿休寧程公卒于正寢有司以訃¶聞詔贈太子
少保諡襄毅遣官諭祭營塟朝紳咸曰公一代¶人豪而
今已矣可惜雖然朝廷于其生加以穹秩于其休<md:KR4h0102_SBCK_090-8b>¶褒以
璽書于其沒優以䘏典且有象賢之子昌大其業是¶公
<pb:KR4h0102_WYG_090-12b>
雖死猶不死可謂無遺憾矣既而其子敏政慟謂予曰
先¶生交先君子三十餘年僕又曾聆先生一日之教兹
墓中誌¶銘敢以為託乃誌曰公諱信字彦實世居徽之
休寧其先聞¶臣大儒載在簡冊可考高祖諱社元至正
末用薦者起為承¶奉班都知不赴曾祖諱吉輔兩世妣
皆呉氏祖諱杜壽¶國朝洪武中謫居河間考諱晟俱以
公貴贈兵部尚書兼大¶理卿祖妣江氏妣張氏俱贈夫
人公以易經中正統辛酉順¶天府鄉試明年第進士授
<pb:KR4h0102_WYG_090-13a>
吏科給事中己巳¶英廟北征公偕廷臣上疏諫止不報
巳而師潰土木敵遂南¶侵京師戒嚴命公守西城上言
五事曰新號令以振軍威¶募勇敢以備警急召勤王以
遏南侵設武備以防内變養銳<md:KR4h0102_SBCK_090-9a>¶氣以備戰守皆見采納
敵將也先自西山一帶進薄都城都¶督孫鏜禦之失利
乞領衆入城公堅持不可躬督諸軍自城¶上以火鎗礟
石鼓譟為鏜援敵引去景泰紀元命公充副¶使持節冊
封華陽王妃凡王府有餽遺悉却之歸陞左¶給事中辛
<pb:KR4h0102_WYG_090-13b>
未九月¶英廟還自迤北居南宮公復上中興固本十事
曰敬天求賢¶納諫謹災節用詳刑選將練兵尚儉隆師
而敬天一事則當¶時天象屢變請¶景泰帝隆孝友之實
以答天心之仁愛聞者壯之壬申陞山¶東右叅政總理
遼東邊餉巡撫都御史奏倉官吏卒盜糧石¶以上者死
乃造新斛視舊加二寸付公公立碎而火之曰使¶彼真
盜死不足䘏今故加此斛置人於死地豈情也哉遼卒<md:KR4h0102_SBCK_090-9b>¶至今能道其事會以憂去轉四川分巡所至問民疾苦
<pb:KR4h0102_WYG_090-14a>
松潘¶賊人作亂公偕侍郎羅綺進攻破其黑虎諸寨天
順丁丑¶英廟復辟公奉表入賀時方録景泰間上言之
人遂留公為¶太僕卿遼東巡撫缺員陞公都察院左僉
都御史賜勅以¶行守將海寧伯董興姻聯曹欽公一切
裁之以正又造戰車¶創義倉行贖罪法設月輪簿凡百
號令一新建州部落董山¶潛結朝鮮公使土官佟成授
以成算往廉之得朝鮮授董山¶中樞院使制書以還公
疏曰乘其未發急遣二使問之可伐¶其謀朝廷乃命一
<pb:KR4h0102_WYG_090-14b>
給事往朝鮮一錦衣譯者往建州二人¶初不肯承出制
書示之咸相顧愕然各貢馬謝罪邊人孛來¶聚衆欲入
寇公自率師廵邊營于境外者凡三月得風濕之¶疾自
此始都指揮夏霖事多不法與董興相結納僉事胡鼎<md:KR4h0102_SBCK_090-10a>¶按其罪四十公以狀聞詔中官及錦衣郭指揮逮霖而
籍¶之不意中途受賂乃奏虛實相半都御史寇深因併
劾公輕¶聽胡僉事言調南京太僕少卿刑部缺堂上官
廷臣言非公¶不可召陞右侍郎尋以憂還河間¶今上皇
<pb:KR4h0102_WYG_090-15a>
帝即位起復公于兵部又轉左侍郎成化丁亥四川¶貴
州山都掌蠻據大壩山箐之險叛服不常陞公尚書提
督¶軍務與襄城伯李瑾統番漢兵討之公至永寧自督
大軍入¶金鵝池又分四路兵期㑹于大壩將士依公方
略用神銃勁¶弩攻賊賊不能支連破二千餘寨獲銅皷
數十斬首五千級¶生擒二千餘賊復走入深洞公命軍
士以土石窒其門以兵¶圍之月餘賊死洞中臭聞十餘
里又隂察九姓土獠之附于¶賊者還師撲之未及載都
<pb:KR4h0102_WYG_090-15b>
掌悉平又布置衙門邊事以定凱<md:KR4h0102_SBCK_090-10b>¶旋進兼大理卿有白
金綵幣襲衣之賜前此公營大壩凡兩¶月滛雨不時瘴
癘荐興舊恙復作至是四上疏請老俱不允¶辛卯春¶上
以雨雪不降求言公上言兵事可更張者四兵弊可申
理¶者五詔下所司執政者難之未幾三邊有事悉如公
所料¶南京缺叅賛機務大臣廷臣交章薦公為宜¶上允
所請公至南京適彗出軒轅乃與六卿合議復上言興¶
利除害三十餘事多見諸行他若汰貪縱循舊典可書
<pb:KR4h0102_WYG_090-16a>
者尚¶多在南京叅贊已四載復疏乞休¶上重違公志賜
勑還鄉有疾若去體其勿久安于家之語明¶年公還休
寧里第又四年謝世距其生則永樂丁酉閏五月¶十六
日得壽六十有三塟邑東南南山之原配林氏累封夫<md:KR4h0102_SBCK_090-11a>¶人子男三長即敏政成化丙戌進士及第授翰林編脩
累陞¶左春坊諭德學行為時所嘉次敏德太學生次敏
行邑庠生¶早卒女一許聘忠義前衞指揮子凌雲漢孫
男三壎圻塏女¶三俱幼嗚呼公儀觀魁偉性資剛果六
<pb:KR4h0102_WYG_090-16b>
籍百子無不涉獵為¶詩文略不經意而雄渾可傳事親
孝少時嘗力耕以養居憂¶廬墓側有芝産之瑞教子弟
嚴而有方待内外親族恩義兼¶盡遇故人子矜恤振㧞
惟恐不及凡百玩物一不以挂目為¶諫官知無不言言
必達大體而嫉惡太甚佐兩藩及法司必¶以敬正輔長
官不隱忍坐視以為賢掌兩京兵政及征伐俱¶有成績
又能任怨南京守臣或欲預錢榖詞訟公曰守備機¶務
所以謹非常若此乃有司之事也斷不可預論者以為
<pb:KR4h0102_WYG_090-17a>
得¶體征川貴時詔以便宜之權付公公自發兵至凱旋
不爵<md:KR4h0102_SBCK_090-11b>¶一人不殺一人同事者以為言公曰刑賞¶人主之
大柄懼閫外事不集而假之人若幸而事集又竊弄¶之
豈人臣之道也論者又曰此古名臣之心名臣之言可
以¶為後世法若今敏政輩進進未已能昌大其業安知
天之報¶公不在此邪晚號晴洲釣者有晴洲集若干藏
于家銘曰¶
於惟襄毅晉臣之系宋儒之裔豪傑其才剛大其氣於
<pb:KR4h0102_WYG_090-17b>
昭襄¶毅科第高登禄位馴致兵刑聿司留後是寄果哉
襄毅衆方¶棼棼我獨易易不數言間能決大議偉哉襄
毅車轍所至吾¶民獲利威震蠻貊名揚當世無憂襄毅
文事武備有人承繼¶誕昌前烈引而弗替無憾襄毅善
始令終¶聖恩特異歸于南山垂休千祀¶
　
