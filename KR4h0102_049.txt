# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:02.385647
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0454-049皇明文衡-卷之四十九.
<pb:KR4h0102_SBCK_049-1a>¶
皇眀文衡卷之四十九¶
　　題䟦¶
　　　題貢師㤗送謝原功序後　陳敬宗¶
此貢㤗甫爲户部尚書漕粟閩海時送謝原功文也元至正¶
十九年張士誠&KR0427;㨿平江原功&KR0054;學&KR0018;氣&KR0099;然欲白丞相以¶
獻&KR0367;兵息民之謀又欲薦名有司入對大廷一吐胷中之奇¶
以圗國家大利而皆無所遇焉乃&KR0023;以文學遇知㤗甫執經¶
海上日相與講明論辨至於赤靣汗背必當於理而後止此¶
有以見㤗甫能忘其&KR0020;原功能忘人之&KR0020;而得古人交際之¶
心者矣㤗甫以文學知名當時此文累千餘言滔滔汨汨如¶
長江大河不可窺其涯涘又必能以理爲之主且欲原功察¶
時變愼出處不可降志辱身以就富貴至引伊尹太公不輕¶
<pb:KR4h0102_SBCK_049-1b>¶
自用與夫操瑟齊門以爲之戒又以見㤗甫於原功去留之¶
際一本乎道義而非苟焉者也可謂忠厚之至矣史稱㤗甫¶
喜接引後進不問識不識卽加推轂觀此亦豈不&KR0055;知㤗甫¶
者哉原功名肅號宻菴上虞人今其孫澤爲刑部郎中淸謹¶
自持克光先德又以見仁人者必有後矣¶
　　　題米芾遺墨¶
右米芾大行書幾二百字前後所書似出兩手亦云恐非一¶
時筆也然亦各臻其妙未可異而觀之有宋書法名家以蘇¶
黃米蔡竝稱觀此則名不虚得矣芾字元章&KR0004;居襄陽至芾¶
徙於呉以毋侍宣仁舊恩歷官至禮部員外郞崇寧間除書¶
&KR0030;兩學&KR0054;士博文尚古偉岸不覊當時名流評其文則清雄¶
絶俗氣則邁往凌雲字則超妙入神或又議其字神鋒太峻¶
<pb:KR4h0102_SBCK_049-2a>¶
有如強弩射人而仲由未見孔子時風氣也夫文以理爲主¶
必氣以充之然後振勵而不薾字以規矩爲主必氣以馭之¶
然後豪邁而不萎元章素&KR0018;豪邁之氣者其書似其爲人亦¶
其宜而妄生異議者君子有所不取焉監察御史雷復持以¶
求予題故爲書此以俟識者鑒之¶
　　　題晦菴先生書簡墨蹟卷後¶
昔南軒張先生謂王荆公書皆如大忙中冩不知公安得有¶
許忙事晦菴朱先生謂韓魏公書雖與親戚卑㓜亦皆端嚴¶
謹重未嘗一筆行草&KR0020;此與荆公之急迫正相反某於是&KR0060;¶
有警焉今觀此書雖&KR0002;畧不經意而端嚴謹重具存法度之¶
中其詞又皆謙虚温&KR0243;無非道義之所發乃知先生雖巳造¶
大賢之域亦有資於警察涵養之功也先生上承列聖道統¶
<pb:KR4h0102_SBCK_049-2b>¶
之傳雖一書劄猶足以師法後學况其大者哉駙馬都尉趙¶
公出是以示予故書此以識景仰之意¶
　　書龎彥珙所藏黃山谷帖　錢習禮¶
此山谷黃大史所書茶賦今中書舎人龎君明叙仲子彥珙¶
之所藏也太史在宋時以文學行&KR0105;卓絶當時追配古人使¶
其書未工尚當爲人所愛重况極其妙而爲一時稱賞哉但¶
紫陽朱夫子謂書學莫盛於唐人各以其所長自見而魏晉¶
之楷法遂廢至宋名勝相傳不過以唐人爲法至於黄米欹¶
傾側媚狂怪怒張乃不&KR0002;朱鴻臚喻工部超然遠覽追迹鍾¶
元常於千載之上意獨有所不滿焉細玩此帖溫然端重似¶
莊人雅士正色立朝殊無前態當時其用意之筆豈可槩觀¶
例論哉宜爲後世之所寳藏也予素不&KR0570;於書敬誌其左以¶
<pb:KR4h0102_SBCK_049-3a>¶
俟識者云¶
　　　書顏魯公争座帖¶
顏魯公剛&KR0033;之姿見於正楷英發之氣著於行草今觀與右¶
㒒射郭公論魚開府坐次帖藁所稱右㒒射蓋郭英乂也魚¶
開府卽朝恩也英乂代宗永㤗元年三月與裴冕同拜命於¶
集賢殿爲右㒒射唐世以中官爲觀軍容使自魚朝恩始朝¶
恩爲軍容實自監英乂爲陜西軍始意與朝恩共事乆情好¶
舊故菩提寺行香位次當尋襲爲常魯公退而貽書反覆論¶
辨力斥其非無少容貸當時朝恩怗寵驕肆觀其冐居成均¶
大司成之位升座講易&KR0166;覆餗以譏宰相元載則可以知其¶
爲大璫之至桀黠者矣魯公銳然申朝廷禮秩以折其僭且¶
以盛滿戒英乂者甚至使英乂佩服其言豈有他日崔旰之¶
<pb:KR4h0102_SBCK_049-3b>¶
旤乎史稱魯公當肅宗至徳初國事方草昧爲御史大夫即¶
能正百官次序如平世以此帖徴之庶幾想見其風采也祿¶
山叛河北二十四郡多潰䧏唯公以平原最先出師挫其鋒¶
致玄宗驚歎以爲朕不識眞&KR0056;何如人而能辦此唐之中興¶
四方義舉自公倡之世傳顔書却厲氣端人正士之手澤豈¶
不信然哉¶
　　　書鄒浩傳後　周忱¶
予嘗奉　詔纂集歷代名臣奏議得宋右正言鄒浩諫立劉¶
后䟽反覆幾二千言讀之使人毛髪森悚又見當時有陽翟¶
田畫監京城門見浩因言得罪告之曰使志完隱黙官京師¶
遇寒疾不汗五日死矣豈獨嶺海之間能死人哉及浩之南¶
遷人莫敢顧而宗正寺主簿王回獨歛交㳺錢爲治裝且慰¶
<pb:KR4h0102_SBCK_049-4a>¶
安其困事覺下詔獄御史詰之卽自服曰實曾與謀不敢欺¶
也是三人者在當時相友善皆以氣節自許距今巳三百餘¶
年聞其危言讜論凛然&KR0002;有生氣其忠肝義膽且與日月爭¶
光可也浩之裔孫今爲常山主薄出史傳示予因書田王二¶
人之言以附于後使觀者知浩爲忠臣而畫回在當時爲益¶
友也¶
　　　䟦宋高宗手詔　金寔¶
大理少&KR0056;㑹稽吕公家藏宋高宗親書手詔一通蓋起其上¶
世忠穆公頥浩都督潮湘八州軍事時書也吕公謂予曰吾¶
家寳藏先世所得宸翰迄今且十世洪武間宦江右書帙散¶
逸因而失之夣寐不忘者二十載今吏部郎中盱江鄭君購¶
得之民間以&KR0140;升乃裼以緗素表以蜀錦韜以丹櫝名公薦¶
<pb:KR4h0102_SBCK_049-4b>¶
紳各有題識將以傳之子孫惟思陵翰墨妙絶當世今人見¶
其石刻尚知寳愛况先世所得眞跡寳之當何如邪世人有¶
癖耽玩好者見人古書名&KR0030;輙起覬覦或以計取或以&KR0020;奪¶
必欲得之不顧義之可否者往往有之鄭君於此必求其子¶
孫而歸之使不失先公之宗噐而傳家之文獻足徴忠厚之¶
心過人遠矣故獨表而出之&KR0002;夫忠穆公匡國事業與當時¶
用事者之是非則有縉紳大手筆論著矣何敢復贅¶
　　　䟦時苗留犢圗　陳璉¶
時苗留犢事後世有以詭激之事譏之者有以徼世之病而¶
與之者衆議紛然靡有所定逮元有以其事聞于世祖世祖¶
曰彼在官得子亦肯留否斯言一出苗之心衆之議始判然¶
矣壽春守武昌王君廷傑初宰宜山秩滿將入覲或以留犢¶
<pb:KR4h0102_SBCK_049-5a>¶
圖贈之後陟是任論者謂斯圖爲之兆或謂出處有定分事¶
之來㑹有適與之同予則謂不然廷傑才識過人所至有聲¶
爵祿之來有不得而辭奚待徴諸物而後知邪此圖筆力精¶
妙雖非李龍眠眞迹亦自可重也¶
　　　題襄城伯弋獵圖　林誌¶
右近&KR0030;弋獵圗前而發蹤指者一人後而以鷹犬俟命者二¶
人其三人執矛挾弓矢狀&KR0002;聽要束而趨者雙鬟三人待於¶
後如相偶語者其中一人爲尊貴者衣冠似晉宋人物而其¶
氣弈弈然頥指左右似無當使令者一女奴短髮被肩從之¶
而顧臂鷹者&KR0002;聽其言然不知其所岀也予意其爲梁曺景¶
宗之事乎景宗少善弋獵其樂至於鼻尖出火耳後生風令¶
人忘生迨其貴也恥坐車張㡢如悒悒之婦人此其習痼何¶
<pb:KR4h0102_SBCK_049-5b>¶
如哉後以位崇折節頗悔所爲不免時從女侍縱觀以適意¶
焉耳夫弋獵之好有躭之終身而不巳者故雖程伯子蚤志¶
道學亦喜弋獵及見周元公自云此好巳絶而元公獨易其¶
言未幾果動心於射&KR0480;者况於景宗輩乎然景宗之悔以其¶
貴也非如伯子之學以克巳者也然其鍾離&KR0035;蹟隱然爲國¶
長城光華賦詩文士爲之屈服予乃知豪傑之士不爲則巳¶
爲之固異夫人也哉此圗之作意亦有謂矣或曰是爲虞箴¶
也好田好女之詔古者羅氏職焉故&KR0030;工合而圗之其中而¶
立者乃惕然於㒒夫之告致鹿之詔乎餘不能必其是非也¶
姑兩存之¶
　　　續讀書錄跋　薛瑄¶
徃年因讀張子心中有所開卽便劄記不思則還塞之矣之¶
<pb:KR4h0102_SBCK_049-6a>¶
言遂于讀書心中有所開時隨卽劄記有一條一二句者有¶
一條三五句者有一條數十句者積二十餘年乃成一集名¶
曰讀書錄蓋以備不思還塞如張子所云者近年又於讀書¶
時日記所得者積乆復成一集名曰讀書續錄但有得卽錄¶
不覺重複者多欲皆刪去而意謂旣亦以備不思還塞則辭¶
雖重&KR0232;亦可爲屢省之助云¶
　　　跋蘭亭遺事圗後　周叙¶
右唐蕭翼詣辯才求王右軍蘭亭眞蹟圖者呉興錢舜舉所¶
&KR0030;幷題今刑部&KR0048;中許君某之所藏也蘭亭蓋右軍得意之¶
書歷世流傳以爲至寳辯才&KR0057;寳愛而秘之太宗政事之暇¶
留心翰墨酷嗜右軍法書而&KR0057;慕蘭亭求之不&KR0023;卒使翼以¶
詭道致焉其用心之勤何如哉予嘗謂辯才以衰老之年秘¶
<pb:KR4h0102_SBCK_049-6b>¶
惜此書不懼禍患切身且旣没之後將必付他人而有之其¶
可謂愚矣而太宗以英明之主巳用計得之臨終猶囑其子¶
以從塟昭陵其愚不亦甚焉善乎歐陽子記菱溪石有曰好¶
奇之士聞此石者可一賞而足何必取而去也哉予故書此¶
于卷末以爲玩物者之勸¶
　　　讀活民書　李賢¶
予觀董氏所集救荒活民書其用心仁矣哉凡爲君爲臣者¶
不可無此書而爲守爲令者捨是無所用其心矣柰何世之¶
人見人文集雖無益於世者必汲汲然刻梓以傳視此反不¶
挂意蓋不知當務之爲急者也程子云一命之士苟存心於¶
愛物於人必有所濟當時&KR0002;見此書未必不擊節嘆賞也¶
　　　讀包公奏議¶
<pb:KR4h0102_SBCK_049-7a>¶
予讀包公奏議乃知宋仁宗之賢三代以下絶無而僅有者¶
其所以容受&KR0033;言蓋其天性之美&KR0004;非出於勉強好名如唐¶
太宗者嗟夫天下未嘗無包公也苐以仁宗爲難遇耳包公¶
奏議仁宗賜之也天下之士爲諌職者果遇仁宗則其奏議¶
未必下包公也&KR0002;曰有仁宗爲君而無包公之奏議尚何諫¶
職之爲乎¶
　　　讀大雅　劉定之¶
大雅崧髙烝民之二詩相聮皆尹吉甫所作皆八章章八句¶
崧高首章曰維嶽䧏神生甫及申維申及甫維周之翰申者¶
宣王之舅申伯甫者宣王之相大保兼冢宰仲山甫二人左¶
右宣王如烏之有羽翰於左右以翼其身故吉甫作詩美二¶
人而於嵩髙首章總言之自崧高苐二章至苐八章専羙申¶
<pb:KR4h0102_SBCK_049-7b>¶
伯無一章不曰申伯凡曰申伯者十有七乃結之曰吉甫作¶
誦其詩孔碩其凨肆好以贈申伯自丞民苐一章至苐八章¶
專羙仲山甫凡曰仲山甫者十有二乃結之曰吉甫作誦穆¶
如清凨仲山甫永懷以慰其心至唐吕和叔賛房玄齡杜如¶
晦二人前篇專羙房後篇専羙杜於杜篇之未曰萬有千古¶
永稱房杜如周申甫以總結之蓋吉甫之羙申甫以二詩也¶
先總言而後分結和叔之羙房杜以二賛也先分言而後總¶
結皆無不可也和叔希吉甫而變化之者也今詩傳於崧高¶
首章總言申甫處不以甫爲仲山甫而别求其人以甫爲穆¶
王時甫侯作吕刑者又以爲作吕刑者之子孫仕於宣王時¶
可謂失之矣華谷嚴坦叔謂申但王舅甫乃王相申非甫之¶
比言申而引甫者借甫以大申爾其言&KR0057;爲有㫖¶
<pb:KR4h0102_SBCK_049-8a>¶
　　讀汲&KR0193;書　周洪謨¶
汲&KR0193;周書文體淺露詞意踈迂無百篇渾厚沉雄氣&KR0090;劉向¶
謂是周時誓誥號令孔子刪錄之餘愚則以爲文武之道未¶
墜於地賢者識其大者不賢者識其小者蓋周東遷之後史¶
官隨王室以東而西土逸民私爲此書以識周先王之事固¶
非常時左右史之所記者也其最害理者如武王伐商之日¶
紂旣自燔武王乃射之而擊以輕吕斬以黄&KR0207;縣諸太白之¶
旗二女旣縊王又射之而擊以輕吕斬以玄&KR0207;縣諸小白之¶
旗又以先馘入燎于周廟夫商之於周非丗讎也武王奉行¶
天罰爲民除&KR0064;其前徒有倒戈之&KR0020;其士女有玄黄之迎而¶
其君又巳自燔矣乃擊其尸梟其首以燎于廟雖伍員報讎¶
於楚不如是之慘也而謂武王爲之乎昔司馬遷之作周紀¶
<pb:KR4h0102_SBCK_049-8b>¶
不取秦誓武成之言而乃有取乎其說亦可謂陋矣孟子於¶
武成惟取二三䇿耳使其見此則将何如取之哉又王會篇¶
言成周之㑹四夷貢献異物甚多夫西旅貢&KR0729;未爲奇也而¶
召公猶以爲非所當受今乃殫四表八荒珍怪之產畢集於¶
庭而是時召公猶在乃無一言以及之乎至於篇末又謂成¶
湯命伊尹爲四方獻令使夷戎蠻貊悉以方物致貢此何理¶
也學者以其先秦古書而備&KR0026;覽可也&KR0002;取之以實先王之¶
事則不可也¶
皇眀文衡卷之四十九¶
