# -*- mode: mandoku-view -*-
#+TITLE: 明文衡
#+DATE: 2015-09-23 10:33:18
#+PROPERTY: JUAN 77

<md:KR4h0102_SBCK_076-11b>¶<md:KR4h0102_SBCK_077-1a>¶
<pb:KR4h0102_WYG_077-1a>
欽定四庫全書
　明文衡巻七十七¶
　　　　　　　　　　　　明　程敏政　編
　神道碑¶
　　奉天翊衛推誠宣力武臣特進榮禄大夫柱國追
　　封
¶
平江侯諡恭襄陳公神道碑銘　楊士竒¶
太宗皇帝初自北藩靖内難至江上都督陳公瑄具舟
迎濟¶内難平¶上正大統録功賜公奉天翊衛推誠宣力
<pb:KR4h0102_WYG_077-1b>
武臣特進榮禄大¶夫柱國封平江伯賜誥劵陳氏家合
淝其先世具余所著其¶先公墓碑公字彦純自少頴敏
不凡好善惡惡内篤孝行洪¶武中侍父官成都習兵畧
精騎射以武臣子選侍大将嘗從¶出郊遥望孤鴈雜鵞
羣命衆從者射不中最後命公發一矢¶斃之有䲭翔於
上命公射應弦而墜自是屢試皆竒中衆大<md:KR4h0102_SBCK_077-1b>¶服而公不
自為能朝廷命總兵者作蜀府宫城遣将伐材¶於山所
行失律且材不中度又所經瘴地士多死總戎察公¶可
<pb:KR4h0102_WYG_077-2a>
用遂命之公善撫綏明號令别取善道七百里以入先
期¶而還士不病所得材皆適用總戎者嘉之又命董繕
作具有¶條理遂從征南畨巖州中亭及散毛鎮南咸建
勞績代父職¶為成都右衛指揮同知父坐舊累謫戍遼
陽公伏闕奏請¶代行特詔父子竝免復職衛卒數輩饕
詖狙詐挾制上下¶為衆患公次第悉去之善類以安從
征越嶲討建昌酋長伊¶哷特穆爾踰梁山平天星寨破
寧畨諸蠻駐西河口諭䧏夷¶人數千從總帥復征鹽井
<pb:KR4h0102_WYG_077-2b>
平三山寨及小伯夷進攻布木威¶寨據要害立堡以斷
賊路官軍分三隊進公居中已而左右¶兩隊弗支奔還
公所統僅百餘人冒險先登賊數千圍公公<md:KR4h0102_SBCK_077-2a>¶下馬率衆
且射且斫賊疲稍却公亦傷足褁創進戰自已至¶酉賊
敗走公全所統而還復從征餘冦賈哈喇時冦衆數萬¶
據嶮以拒官軍分三道公軍後進由畨西渉達珠河得
間道¶乃出竒兵作浮梁渡河既渡撤梁以固士志遂壓
冦境冦慿¶嶮迎敵一日十三戰奪其嶮明日復力戰凡
<pb:KR4h0102_WYG_077-3a>
七合冦大敗遂¶入其壘簡銳卒出哨令望見前軍旌旗
即舉砲俾知已敗冦¶仍遣五百軍斷冦走路冦窮出䧏
械送賈哈喇京師撫輯其¶餘衆公及麾下加被陞賚從
蜀獻王廵邊招撫邊人兼理¶茶馬之政邊人悦戴灌口
都江堰壊民苦水患公修其隄防¶躬督工作為堅乆計
矜恤無告出貲置義田二百畆於成都¶積所入租凡貧
不能衣食不能婚嫁及死不能歛塟者皆給¶之㑹雲南
兵征百夷以功陞四川行都司都指揮同知遂進<md:KR4h0102_SBCK_077-2b>¶右軍
<pb:KR4h0102_WYG_077-3b>
都督府都督僉事¶太宗皇帝知公才可任時北京軍儲
不充命公歲董運百萬¶石道海給之公措置井井剏建
百萬倉於直沽尹兒灣城天¶津衛籍兵萬人戍守公善
任使均勞逸秋豪無取於下凡漕¶途姦弊掃滌一清漕
舟所經海島畨人畏憚官軍悉閉匿公¶下令俾出為市
而遣官監臨平其直軍無敢譁人兩便之舟¶還值倭冦
刼沙門島公率衆追至朝鮮境上焚冦舟殆盡冦¶以殺
溺死者甚衆奉命率舟師於閩海備倭冦者三海溢¶坍
<pb:KR4h0102_WYG_077-4a>
没隄㟁起揚之海門厯通泰北至鹽城凡八百里奉¶命
以四十萬卒修之航海至者茫洋莫知所停泊徃徃膠
淺¶公於太倉相可泊處以二十萬卒築髙邱二十丈延
亘十里¶為表識衆便之稱寶山事聞<md:KR4h0102_SBCK_077-3a>¶上親製文樹碑焉
既建北京罷海漕浚濟寧臨清河通南北¶徃來仍屬公
董餉運公建議造淺艖二千艘初歲運二百萬¶石為之
有方後増至五百萬石國用以足若疏清江浦引水¶由
管家湖入鴨陳口逹淮以免淮河風濤之患就管家湖
<pb:KR4h0102_WYG_077-4b>
築¶隄亘十里以便引舟浚儀真𤓰洲二壩湖港之堙鑿
吕梁徐¶州二洪巨石以平水勢築沛縣刁陽湖濟寧南
望湖長隄開¶泰州白塔河通大江築髙郵湖隄隄内鑿
渠亘四十里以通¶舟南北造梁以便陸行自淮至臨清
相水勢髙下建牐四十¶有七以時啟閉皆舟楫通行永
逺之利於淮濵作常盈倉五¶十區以貯江南輸稅於徐
州臨清通州皆建倉以便轉輸慮¶漕舟昧河深淺自淮
底通州濵河置舍五百六十八所舍置¶卒俾導舟可行
<pb:KR4h0102_WYG_077-5a>
處縁河隄鑿井樹木以便夏月行者凡於事<md:KR4h0102_SBCK_077-3b>¶慮之周而
為之果¶仁宗皇帝初臨御下詔求言公首言七事大概
謂南京國之¶根本宜為乆逺鞏固之計選将益兵以嚴
守備長民長兵皆¶宜擇賢能然後政舉而下不失所賢
能在推舉推舉在覈實¶乞選朝臣之公正者分廵天下
考察百司政事得失進亷能¶黜貪鄙則官得人而治可
興今府州縣學教官多不得人乞¶令風憲考察罷黜别
選今中外軍伍多缺蓋由所管頭目私¶役擾害不勝致
<pb:KR4h0102_WYG_077-5b>
其逃逸乞勑都府兵部都司嚴切禁約就¶行清理老疾
者令户丁代逃逸者責限追捕户絶者驗實除¶豁伍籍
又邊防之要在兵食足近歲如開平等處城不足兵¶兵
不足食所守何由完固乞選武臣之有方畧者授以精
兵¶足其衣食給之堅利器械俾日教習如有沃壤令兼
務耕守<md:KR4h0102_SBCK_077-4a>¶今漕運惟江西湖廣浙江及蘇松諸郡去北京
甚逺漕河又¶有洪牐淺凍之阻徃復踰年雜費數倍正
糧上逋公租下妨¶農務乞自今令運於近便淮安徐州
<pb:KR4h0102_WYG_077-6a>
等處收貯别令官軍運¶至北京則民力可蘇農務不妨
各處官軍每歲漕運畢財力¶殫乏到家又修理壊船運
來歲糧勞勤可憫其所管頭目又¶加别役以重困之乞
行禁約今後漕運軍士不得再有别役¶馬船快船惟二
三百料者可行於漕河所載不過五六十石¶每船已有
額設水夫今又於縁河拘集軍民聽候其至接遞¶聽候
日乆衣食艱難有至行丐者乞自今罷之¶上覽奏嘉嘆
命有司咸即施行賜勑奨諭有老成忠愛篤¶誠之褒加
<pb:KR4h0102_WYG_077-6b>
之重賚賜誥追封其曽祖省三祖重一考聞皆¶平江伯
曽祖母孫祖母朱嫡母王生母王故妻湯皆夫人命<md:KR4h0102_SBCK_077-4b>¶子
孫世襲¶宣宗皇帝臨御命公鎮守淮安兼督漕運公至
察宿弊之為¶民厲者悉革之豪猾姦宄皆歛避境内以
寧時已嬰疾而躬¶勤旦暮靡有滯事疾間入朝深被嘉
勞賜宴賚還至淮安¶無幾疾復作¶上聞特勑勞問時子
儀在侍衛令挾醫馳驛徃侍竟薨宣徳¶癸丑十月十一
日也春秋六十有九訃聞¶上悼嘆輟視朝一日追封平
<pb:KR4h0102_WYG_077-7a>
江侯謚恭襄賜祭命工部營¶塟公為人闓爽英毅𢎞度
偉畧稠人廣㑹譚論亹亹倫輩推¶服公餘披閱載籍考
知徃古成敗治亂之故喜近逢掖士時¶相講議善交際
能推利為義所至以濟人為心多所建置人¶用徳之不
忘家有樂善堂恒舉鄒孟氏仁義忠信樂善不倦<md:KR4h0102_SBCK_077-5a>¶之語
以勉子孫配某氏封夫人子男五佐襲平江伯後公數¶
歲卒次儼次儀今為勲衛好文事精武畧次倫次侃女
三李¶芳江隂衛指揮同知張英其婿也一未行孫男三
<pb:KR4h0102_WYG_077-7b>
裕今襲平¶江伯祐祼女七公塟以薨之明年三月墓在
江寧縣大山之¶原余與公同朝三十餘年相知且好於
是儀以状求著神¶道之碑故按状叙而銘之銘曰¶
繄公挺出何桓桓武兼勇智追前聞材藝夙試卓寡倫
峩峩¶三品承考勲蠻溪獠峒獫猲羣負嶮弗擾獰且䞭
公奮掃刮¶迅㧞塵湔滌羣姦寜邊民有嶻譽望齊峩岷
歘徴來東衛宸¶垣遭承興運效駿奔録勞疏封昭鴻恩
貂蟬鞶玉衣繡麟¶報賜志企古藎臣單心畢慮靡夕昕
<pb:KR4h0102_WYG_077-8a>
滄溟茫洋𣺌涯津歲漕¶萬艘奄然臻有梗於海威赫震
斬鯨戮鱷焚甲鱗崇表海岸<md:KR4h0102_SBCK_077-5b>¶亘長雲雲章龍彩天垂文
南賦北貢艱以辛踰淮歴濟底天¶津疏堙鑿堅劬且勤
坦行如砥戚者忻猗嗟公篤孝與仁厥¶施諸時績弗泯
愛國亦有嘉謨陳功載冊府被後昆大江¶之陽巋有墳
太史銘之昭不刋¶
　　封榮禄大夫少保户部尚書兼武英殿大學士黄
　　公¶神道碑銘
<pb:KR4h0102_WYG_077-8b>
黄嬴姓顓頊之後以國為氏勲業文行代有聞者永嘉
之黄¶自宋御史檢法衮以科第起家令緒有傳世篤儒
業檢法孫¶修職郎諱適道生元明正書院山長諱南一
山長生松陽縣¶學教諭諱應發教諭生諱通娶屠氏生
公諱性字思恭自㓜¶頴悟不凡蚤喪父祖母劉躬自撫
育遣從學明師時已卓然¶有立志讀書必尋究大義十
五鄕長老試所業命賦新竹大<md:KR4h0102_SBCK_077-6a>¶見賞異而操行清潔元季
兵亂方國珍竊據温台署官屬蟻¶附之徒率勢燄赫赫
<pb:KR4h0102_WYG_077-9a>
動閭里或勸公仕正色叱之遂裹足不¶出屬歲大祲家
益落躬儉約以率下而養親必豐¶國家既定宇内家始
復振推其餘以濟親戚鄕黨者率視為¶分内事内弟王
時中孤窶依公公資遣之學後升太學生公¶皆輟已資
之時中既授官坐事當没其家有司以同籍併没¶公家
公叩有司求得先祠神主及先世傳文以付其親戚曰¶
保蔵之如黄氏先徳未冺吾當還則此不可失也而求
檢法¶所受告身或言燬矣大慟幾絶既至京白其情於
<pb:KR4h0102_WYG_077-9b>
朝得釋歸而告身實未燬亦復則又大喜曰復此萬金
不足¶重也公於學自㓜至老不倦閒居潛心載籍喜為
詩不事雕¶琢務以理勝遇名人制作有㑹意者手自抄
録晚亦喜譚道<md:KR4h0102_SBCK_077-6b>¶學嘗書邵子安樂窩吟置齋壁時諷詠
以自適永樂十年以¶子淮貴封奉政大夫右春坊大學
士時淮侍¶仁宗皇帝監國屢問公安否嘗賜瓊玉膏一
器洪熈初進封¶榮禄大夫少保户部尚書兼武英殿大
學士淮奏請分少保¶禄給於鄉以供養從之天下聞而
<pb:KR4h0102_WYG_077-10a>
榮豔焉於是公年已九十¶鬚髪半白而齒落復生雖重
聽而目益明歩履强健前二十¶年嘗預作壽藏是旦甘
露降其前之松栢識者以為公之壽¶徴至是而驗公雖
貴益惇謙謹雖五尺童子接之以禮温裕¶有容犯未嘗
校隣惡少嘗侵公蔬地公弗校而侵不止有譏¶公愞者
公若㒺聞惡少後侵官地有司将治之而詢諸其隣¶之
老公為䟽其實而薄其罪人皆服公之量公已進封一
品¶其友之子有官於朝而佚平者過家焚黄數於㑹而
<pb:KR4h0102_WYG_077-10b>
位公<md:KR4h0102_SBCK_077-7a>¶上里人交誚之而公怡然不一毫在意閩陳興祖
清尚士也¶與公厚善客死永嘉公歛塟之盡禮而繪像
時展對焉其交¶篤誼類此性簡澹無他嗜好所畜惟經
籍法書名畫及古器¶物有就鬻者倒囊不靳不嗜酒而
喜賔客有過者必傾冩盡¶歡淮謝病歸日侍甘㫖公益
樂時携賔客載小舟嬉遊山水¶之間翛然物表也所作
詩文有静菴集八巻藏於家一日得¶疾手書數事付淮
大要以報¶君上為重遺命喪塟循朱氏禮而屏斥浮屠
<pb:KR4h0102_WYG_077-11a>
老子法語訖而¶逝宣徳六年十一月五日也享年九十
有三訃聞¶上遣官賜祭命有司治塟廷臣自師傅六卿
以下皆致祭¶配王氏里儒家貞淑秉禮既歸黄氏蚤夜
躬勤女事佐裕其¶家凡所制財用之宜井井有條理尤
謹先祀睦族姻而愛其<md:KR4h0102_SBCK_077-7b>¶庶出之子孫踰於已出永樂壬
寅十一月十三日卒享年八¶十有六初封宜人後贈夫
人其卒也朝廷遣官賜祭命¶有司營塟子二男一女長
男濟庶出次即淮及女皆王夫人¶出淮洪武中舉進士
<pb:KR4h0102_WYG_077-11b>
由中書舍人累陞右春坊大學士通政¶使少保户部尚
書武英殿大學士立朝有侃侃之節厯事¶列聖皆為¶上
所信任今以疾歸第女適王士昌士昌蚤卒無子誓守
節¶不更嫁孫男五樂先卒棻棐采槃女三葉璣王宜嘉
其壻也¶一未行曽孫男四旭暉珣瑜公與夫人合塟邑
大羅山之原¶於是淮具書以前翰林檢討潘畿所述事
状使來京師求書¶墓道之石士竒與淮同官三十年辱
公知有素不敢辭敬次¶第書之而系以詩曰<md:KR4h0102_SBCK_077-8a>¶
<pb:KR4h0102_WYG_077-12a>
滄海之堧清浙之東奕奕永嘉為文獻邦出者奮庸處
者求¶志仕止之義代有聞世邦之黄氏其來逾逺當宋
紹興臺幕¶有衮秉徳執義不附權姦卒用裕後而今桓
桓公其世嫡曷¶潛在下抱貞含和允續乃祖紛其饕詖
公獨引恬紛其矜髙¶公獨履謙五采翽翽翺翔雲漢¶帝
嘉所生龍光輝煥崇秩重禄玉帶朱衣雍容邱園逍遥
期¶頥邦有夀俊平世之瑞亦有賢淑徳人之配青山欝
磐䨇璧¶合藏毓祥垂祉百福其昌
<pb:KR4h0102_WYG_077-12b>
　　贈驃騎将軍左軍都督府都督僉事王公神道碑
　　銘¶
宣徳十年加贈左軍都督府都督僉事王瑜之祖彦逹
考銘¶皆驃騎将軍左軍都督僉事祖妣黄妣成皆夫人
封其繼母¶茹太夫人於是瑜求余文勒碑其考之墓用
昭<md:KR4h0102_SBCK_077-8b>¶上恩於永逺按王氏初出太原宋諱源者為滄州學
官因家¶焉其子曰福綿自滄徙泗州娶房氏一子即逹
又徙山陽三¶子銘其仲也字銘甫洪武初從征伐以功
<pb:KR4h0102_WYG_077-13a>
長五十夫暨老而¶瑜代之瑜謂余曰先考天性質實尚
徳務仁蹈履率正而篤¶於教子恒言忠孝人道之大端
人而昧此不可以立於天地¶之間瑜不敢違惰瑜非承
藉先公之徳不有今日幸執事之¶惠畀之也余與瑜同
朝乆蓋素知之始瑜既代又選𨽻¶趙簡王䕶衛時留京
師一日其䕶衛指揮孟賢等十數輩潛¶結造邪謀簒奪
布置已定簡王實不聞也瑜親戚有與謀¶者瑜竊聞之
力諌止不聽遂奏發之詔捕賢等悉獲之得¶其偽詔書
<pb:KR4h0102_WYG_077-13b>
及邪謀本末賢等皆伏誅陞瑜遼海衛正千户遂¶進錦
衣衛指揮同知推<md:KR4h0102_SBCK_077-9a>¶恩三代贈其祖若考皆懐逺将軍指
揮同知祖妣妣皆淑人¶封其繼母太淑人後陞瑜都指
揮僉事署左軍都督僉事佩¶漕運印充左副總兵董江
南饟運其&KR0681;事勤敏持操㢘潔秋¶毫無取於下夙夜顓
顓志在奉國遂實授都督僉事瑜之¶能子要之本於銘
甫之能父也自瑜效忠十餘年致位二品¶膺受重寄榮
及祖考天之所以報施厚矣凡人之善患無諸¶已誠有
<pb:KR4h0102_WYG_077-14a>
之天道未嘗爽其報也銘甫之顯庸雖不在其躬而¶必
在其子榮命雖不見諸生前而必徴於身後天之道豈
不¶信哉銘甫四子長琳次琮次瑜次瑄八孫堂堅璽賢
真頔顯¶賔銘甫生元至正辛丑五月十日没於永樂壬
寅十二月八¶日春秋六十有二塟海州城北沙村之原
銘曰¶
南山之植根本深厚挺發為材凌切雲表宜柱宜梁廟
堂之<md:KR4h0102_SBCK_077-9b>¶需宜艦宜舟濟海與湖王氏之宗善仁代有有沿
<pb:KR4h0102_WYG_077-14b>
襲焉歷祖¶暨考篤鍾於嗣秉志桓桓維忠維誠以事¶大
君發擿兇憝爰清氛曀¶帝錫寵嘉曰旌汝義崇秩豐禄
式賁厥躬泝厥祖考申顯褒¶封厥考維良允蹈於徳教
成於家致時赫奕巋焉佳城其藏¶在此春秋來拜振振
孫子¶
　　開國輔運推誠宣力武臣柱國武定侯贈營國公
　¶　諡威襄郭公神道碑銘　　　　　楊　榮¶
洪惟¶太祖髙皇帝龍飛淮甸應天順人芟刈羣雄戡定
<pb:KR4h0102_WYG_077-15a>
海内一時¶智勇材力之臣感㑹風雲效其忠勤輔成¶帝
業開千萬載太平之運竒勲偉績鏗鍧振耀勒銘鼎彛
垂<md:KR4h0102_SBCK_077-10a>¶光竹帛與國家相為無窮猗歟盛哉予嘗叨職¶國史
竊觀開國勲臣其間能身躋壽考世為貴戚子孫享有¶
顯爵乆而益盛者不數人豈非其存心之仁與積累之
厚有¶間耶若營國威襄公蓋足徴焉公姓郭氏諱英臨
淮人生有¶異徴沉毅多智身長七尺膂力過人尤精騎
射年十八從¶太祖起義兵甚見親信每令直宿帳中取
<pb:KR4h0102_WYG_077-15b>
徐泗滁和采石太¶平建康鎮常寜國諸郡屢立戰功¶上
嘗以郭四呼之¶上親征偽漢陳友諒大戰鄱陽湖相持
連晝夜公時金瘡未¶瘳力疾鏖戰敗賊於禁江口已而
友諒中流矢死有言公之¶功者¶上問之公曰天威神筭
臣何力焉<md:KR4h0102_SBCK_077-10b>¶上益重之時友諒子理復立於武昌進軍攻
之其将陳僉同¶者驍㨗善槊馳入中軍帳下¶上方坐胡
牀遽呼公曰郭四為吾殺賊公持鎗躍馬奮臂一¶呼賊應
手殞墜¶上觧所御赤戰袍衣之曰唐之尉遲敬徳不汝
<pb:KR4h0102_WYG_077-16a>
過也授驍騎¶衛管馬軍千户從征襄陽克淮安鳯陽安
豐陞宣武将軍驍¶騎左衛指揮僉事洪武元年戊申從
大将軍徐公北定中原¶下齊魯克汴梁平河南取元都
破潼闗彰徳廣平所至有功¶初大将軍遣公取通州公
距城三十里為營深溝髙壘為持¶乆計衆請速攻之公
曰吾師逺來敵以逸待勞攻城非我利¶也宜出其不意
破之翌日大霧公以千人伏道傍率精騎三¶千直抵城
下元将諤斯巴國公帥敢死士萬餘張兩掖而出<md:KR4h0102_SBCK_077-11a>¶與戰
<pb:KR4h0102_WYG_077-16b>
良乆公佯敗彼乘勝來追伏兵中起截其軍為兩道斬¶
首數千級擒元宗室博囉梁王遂克通州元君乃北遁
克永¶平真定定州生擒守将湯同僉復從平章常公取
太原守将¶王保保軍於城西公慿髙望之謂常公曰彼
兵多而不整營¶大而無備請夜刼之常公深然其計遣
五十騎伏城東十里¶以舉火鳴砲為期至夜公率十餘
騎潛入其營舉火鳴砲伏¶兵亦舉火鳴砲常公引兵繼
至鼓譟之聲相接保保軍大潰¶自相屠戮乃棄城遁下
<pb:KR4h0102_WYG_077-17a>
興州大同至沙淨州生擒偽将竹平¶章渡河取鹿臺西
安鳯翔鞏昌追敗賊将賀宗哲於亂山庚¶戌陞本衛指
揮副使從征迤西克定西討西夏察罕扎爾撫¶安呼遜
平章沙淨州復叛討平之克登寜州斬首二千級獲¶牛
馬數千陞昭勇将軍本衛指揮使賜金龍衣一襲辛亥
陞<md:KR4h0102_SBCK_077-11b>¶驃騎将軍河南都指揮使将赴鎮皇寜妃公之女弟
也¶上遣至公第餞之且謂公素清儉賜白金三十罌廐
馬二十¶二匹時河洛新罹兵燹邑井蕭條居民艱食盗
<pb:KR4h0102_WYG_077-17b>
賊充斥公宣¶布威徳綏輯流亡申寛條明賞罰逺邇來
歸者日以千計未¶期年户口倍増境内大治丙辰移鎮
北平河南士女不忍其¶去遮公馬數十里不得行甚至
泣下既去為立生祠北平初¶定邊方反側不寜公開示
誠欵諭以理亂禍福人心遂安元¶左丞何允中等聞公
之徳來降者凡九千餘人¶上遣使勞以上尊羊馬授龍
虎将軍北平都指揮使¶賜誥命逾四年召還京進大都
督府僉事更定官制改前¶軍都督府僉事灰山賊反承
<pb:KR4h0102_WYG_077-18a>
命討平之賜馬七匹辛酉¶從頴川侯傅公征雲南既至
命公及都督陳桓胡海分道<md:KR4h0102_SBCK_077-12a>¶進討道多險隘諸将欲深
入公曰破敵貴先聲攻取必自近¶始舍近趨逺豈䇿之
上耶遂先攻赤水河路距河二十里為¶營時乆雨河水
瀑漲公曰賊恃水漲不意吾濟下令諸軍斫¶木造筏夜
半濟河比曉賊始覺遂大潰生擒烏撒并阿榮諸¶蠻由是
雲南諸賊破膽進攻曲靖六梁州闗索嶺及偽石元¶帥
山寨皆克之至江川椅子寨寨依山公先遣騎兵五千
<pb:KR4h0102_WYG_077-18b>
攻¶其前賊空寨迎戰復以精騎數百𢷬其後斬門而入
火砲連¶發烈熖張天賊乃亂悉破滅之進攻大理金齒
降其偽官叚¶平章攻安寧州賊将布哈特穆爾棄城走
破富民縣山寨攻¶靖守州蠻七寨一日夜破之攻牢撞
山寨取仁徳府破哨店¶山寨圍姚安敗賊将李自乆平
蒙化州鄧川州破三營復光¶寨過金沙江攻北勝府生
擒賊将髙生平麗江府平津等州<md:KR4h0102_SBCK_077-12b>¶前後斬首一萬三千
餘級生擒二千餘人收精兵人馬數萬¶船千餘艘蠻民
<pb:KR4h0102_WYG_077-19a>
降者數十萬户雲南諸路平論公功進爵開¶國輔運推
誠宣力武臣柱國武定侯賜誥劵食禄二千五¶百石子
孫世世承襲乙丑加靖海将軍鎮守遼東丁夘同大¶将
軍宋國公馮公討北邊納克楚降之師旋敵将追襲之
公¶與戰創傷左脇箭復中右脇公佯呼敵傷吾甲我衆
益奮連¶戰數十合敵遂却已而進征北右副将軍仍鎮
遼東戊辰出¶討北庭至捕魚兒海邏騎偵敵營不逺公
乃令諸軍少憇飲¶馬衘枚巻甲倍道而馳直抵其營敵
<pb:KR4h0102_WYG_077-19b>
王覺乃率十餘騎潰圍¶出其将曼濟太尉來拒我師公
手刃之獲兩營所積金寳珍¶玩圖書降其衆五萬餘人
生擒其将約約司徒納木曩嘉卜太尉¶繅固逹勒袞布
逹拉王子等四萬餘人馬駝萬五千匹牛羊<md:KR4h0102_SBCK_077-13a>¶輜重無算
帥還賜白金千兩鈔八百錠綵幣四十匹己巳¶上以天
下無事且憫諸将老欲保全之厚加賜賚遣歸其¶鄉公
亦就遣庚午獨召還京¶上賜坐與語歡甚命統禁兵及
在京諸軍蓋¶上春秋髙知公忠謹特倚重焉辛未以北
<pb:KR4h0102_WYG_077-20a>
兵阿拉克實哩侵邊¶命公討之獲其人口孳畜逐北至
鴉寒山而還丁丑川陜冦¶發勢張甚¶上顧曰非卿無能
勝其任者授征西将軍印討之至沔之後¶河生擒賊首
髙福興及黨四千餘人公疏其同謀者請誅之¶脅從者
乞勿治且言有司不恤民宜正其罪¶上可之永樂元年
癸未二月十七日卒於家享年六十有九¶訃聞<md:KR4h0102_SBCK_077-13b>¶太宗文
皇帝為之震悼輟朝二日遣官致祭賻䘏有加贈¶營國
公諡威襄賜塟京師聚寳山之原公孝友仁恕恭儉¶誠
<pb:KR4h0102_WYG_077-20b>
實出於天性母夫人嘗疾篤懸身燈告天求以身代疾
遂¶愈人皆謂公孝感所致後母夫人卒公廬墓側晝夜
號泣不¶絶聲卧寝於地毁瘠日甚一夕夣母夫人告曰
地濕則致疾¶致疾則傷生汝固純孝惟竭忠報國為父
母光墓不必廬也¶公感悟而歸家三年之中哀痛如一
日平居兄弟怡怡克盡¶友愛御軍行師動有紀律推心
任人甘苦同之其攻克州郡¶必禁虜掠戒殺降封府庫
收簿籍一錢尺帛不敢私嘗北征¶軍法夜必令親軍更
<pb:KR4h0102_WYG_077-21a>
直荷戈環帳立一夕風雪大作公悉罷¶遣歸營其愛恤
軍士多類此家居簡静好讀書天文地理百¶家之説靡
不通曉教訓子孫以儉素力學為務事<md:KR4h0102_SBCK_077-14a>¶太祖髙皇帝四
十餘年小心謹慎未嘗有過眷遇雖隆而¶自處益謙¶上
嘗御便殿賜坐適有奏事者公趨避之¶上曰卿第坐朕
自理事不汝闗也其見愛敬如此時公卿多¶置田産公
多不治¶上問之對曰臣一布衣荷¶陛下寵靈叨有封爵
子孫衣食餘饒安敢増益俾多侈心¶上善之嗟歎良乆
<pb:KR4h0102_WYG_077-21b>
公大小百餘戰金瘡遍體每隂雨痛甚及¶聞征討之命
即日就道未始以老疾辭其事¶上竭忠蓋如此曽祖参
祖聚父山甫累贈營國公曽祖妣何¶氏祖妣趙氏母單
氏贈營國夫人配馬氏封營國夫人公兄¶弟四人長早
卒次興以軍功封鞏昌侯贈陜國公諡宣武次<md:KR4h0102_SBCK_077-14b>¶某福建
都指揮使次即公也子男十二人鎮銘鏞鑑鑰銓錡¶鈺
鈁鑌鋼錀鎮駙馬都尉尚永嘉公主銘遼王府典寶追
封¶武定侯鏞中軍都督府右都督鑑中都留守司副留
<pb:KR4h0102_WYG_077-22a>
守鑰散¶騎舍人錡早卒鈺贈承徳即尚寳司丞鈁旗手
衛指揮使女¶九人長適府軍衛指揮僉事藺瑜次適濟
寧衛指揮使弋某¶次遼王妃次適府軍衛指揮僉事趙
斌次郢王妃次適金吾¶右衛指揮同知范聚餘早卒孫
男二十有八琮玹璧瑭瑄瑾¶珷瑀璒璟玘瑋璦璡璨璝
琬琰餘尚㓜琮府軍衛指揮僉事¶玹襲武定侯瑾早卒
珷尚寳司丞瑀梁王府典寳璒璟皆¶勲衛孫女十六人
長¶仁宗昭皇帝貴妃次適留守左衛指揮陳鑑餘在室
<pb:KR4h0102_WYG_077-22b>
曽孫男¶五人聰耽餘尚㓜聰散騎舍人予觀前史稱郭
汾陽功蓋天<md:KR4h0102_SBCK_077-15a>¶下而主不疑位極人臣而衆不嫉富貴夀
考始終令節七子¶八壻諸孫數十人俱膺顯仕唐世榮
之若公勲業之隆子孫¶之盛方之汾陽夫豈多讓皆由
公存心一本於仁故積累之¶厚愈逺愈隆焉嗚呼偉哉
玹以神道之石未立無以昭示永¶乆來請文予閲其家
傳考定其大者次第之而系之銘曰¶
天啟¶皇明淮甸龍飛乗時應運風雲一機¶太祖受命汎
<pb:KR4h0102_WYG_077-23a>
掃餘孽羣力桓桓皷勇就列東征西伐北南以¶平斷出
神聖功恊衆能展也郭公有文有武翊輔¶真主實天畀
付鄱陽之戰衆論偉公公仰廟畧不有其功既¶㨗通州
再㨗太原河南北平黎庻懐恩南詔之征武功尤大¶誅
叛全生蜀民是頼維彼烽烟來自漠北巻甲擒之兵氛
蕩<md:KR4h0102_SBCK_077-15b>¶滌¶皇有嘉錫錫爵褒功金書鐵劵武定啟封錦袍御
馬白金文¶綺赫赫髙門煌煌㦸棨世聨國戚代有顯融
匪幸所致惟公¶之忠忠在¶朝廷載之信史亦有孝思永
<pb:KR4h0102_WYG_077-23b>
錫爾類在昔汾陽著勲有唐公¶實似之于今益彰我作
銘詩勒功墓道百世斯承有赫其耀¶
　　太子太師郭公神道碑¶
天眷國家誕啟中興之運必有英傑為之股肱運謀効
力¶於其間而後勲業克成故榮禄大夫太子太師郭公
實其人¶也公諱資字存性姓郭氏河南武安人曽祖諱
温父仲禮皆¶以公貴贈榮禄大夫太子太師曽祖妣净
氏贈夫人祖妣馮¶氏妣王氏皆加贈一品夫人公生而
<pb:KR4h0102_WYG_077-24a>
頴敏志氣超羣兒弱冠<md:KR4h0102_SBCK_077-16a>¶入邑庠從師受春秋有所造就
洪武辛酉入太學甲子領應¶天府鄉薦明年㑹試禮部
對䇿大廷賜同進士出身初為¶户科庻吉士擢户部總
部試主事丁外艱服闋實授本部湖¶廣清吏司主事改
陜西清吏司吏不容奸聲譽頓起陞都察¶院左僉都御
史無何尚書郁新以才薦之授前北平布政使¶司左叅
議蒞事之初即以本司弊政為言¶太祖皇帝嘉其忠直
陞本司右叅政公悉心殫慮贊佐有方¶不數月陞左布
<pb:KR4h0102_WYG_077-24b>
政使精勤詳慎紀綱大振豪猾歛跡良善獲¶安時¶太宗
皇帝在藩邸尤愛重之公有所言無不聽納及起義靖¶
難命公城守撫輯兵民供給糧餉百費所需未嘗乏誤
嘗以¶漢蕭何擬之<md:KR4h0102_SBCK_077-16b>¶太宗皇帝即位論功召陞户部尚書
賜白金文綺楮幣視¶諸伯未閱月以北平重地奉命乘
傳掌布政司事未幾¶詔建北平設行部拜公行部尚書
公以北地軍民初安生業¶始遂而官司所費冗濫當撙
節以恤下乃惓惓以祛弊舉廢¶為務或有不悦而謗公
<pb:KR4h0102_WYG_077-25a>
者¶太宗聞之降勑慰諭益以心腹任之滿考賜宴内廷
頒勑奨¶諭錫以誥命贈公祖若考皆資政大夫北京行
部尚書祖母¶及母皆夫人歲辛丑¶太宗皇帝都北京革
行部調公户部職務叢脞公勤以率下¶事有條序¶仁宗
皇帝嗣位念公舊徳以尚書兼太子賔客已而復念公¶
抱疾艱於歩履不忍煩以政事特陞太子太師俾致事
歸鄉<md:KR4h0102_SBCK_077-17a>¶既加賜賚又令户部給公半俸蠲其税糧差徭特
賜璽書慰¶勞甚至公歸杜門教子孫讀書屏絶外累¶皇
<pb:KR4h0102_WYG_077-25b>
上嗣登大寳眷求老成念公祗事¶列聖勞績居多詔起
復掌户部事免其趨朝特賜鈔二萬貫¶公愈感激効忠
雖祁寒盛暑必坐公署視事不暫廢僚屬胥¶吏莫不敬
憚焉滿考賜宴於禮部奨以勑書譬公如歲寒¶松栢愈
老愈勁其優待隆厚至於如此宣徳癸丑十一月疾¶劇
屢言䝉被朝廷重任無以效報為愧切切訓諸子及孫¶
當感恩思報不及家事十二月癸丑卒¶上深悼惜為公
罷朝遣禮部尚書胡濙賜祭勑工部製棺營¶喪塟贈特
<pb:KR4h0102_WYG_077-26a>
進光禄大夫柱國湯隂伯諡忠襄官其子佑為户¶部廣
東清吏司主事公生元至正辛丑十一月己巳享年七<md:KR4h0102_SBCK_077-17b>¶十有三卒之日家無餘貲公卿大夫皆徃哭弔致奠祭
配陳¶氏賢而勤儉累封一品夫人子男五長儀先卒次
即佑又其¶次曰儼曰倫曰俊女二季榮髙讓其壻也孫
男十七人孫女¶十二人惟公亷介勤慎剛果有為自始
仕至老視國事如家¶事凡所施為毅然自任不畏强禦
雖怨有弗避害有弗辭與¶人辨論嚴厲之氣見於詞色
<pb:KR4h0102_WYG_077-26b>
而推之於政畧無害人蠧物之¶心誠國家忠謹直亮輔
弼之臣也佑奉柩歸以某年某月¶某甲塟某山之原乃
以郎中黄璿所状事行來請文勒之墓¶道以垂永乆余
與公交好三十餘年不可以辭既序其概而¶復系以詩
曰¶
川嶽降靈篤生賢哲乗時奮庸以樹勲烈惟公之生早
負俊¶才列職郎署超僉憲臺風猷宏振綱紀斯秩出叅
大藩政興<md:KR4h0102_SBCK_077-18a>¶弊息凡所設施算無遺䇿顯命薦臨特拜方
<pb:KR4h0102_WYG_077-27a>
伯赫赫¶太宗仗義而興命公居守撫民餉兵既正大位
嘉公勞績進¶位尚書厚其賚錫公愈飭勵經國如家謗
怨弗恤恩寵屢¶加¶仁宗嗣位眷顧尤重兼秩宫僚式隆
任用念公抱疾進位師¶臣俾休於家疊施以恩¶皇上繼
統眷公耆舊詔復任事寵待加厚維公忠貞衆所¶共知
維公勲業顯著於時筋力雖衰寸心尤赤奄忽長逝¶帝
用悼惜贈爵賜諡喪塟是營官其後嗣存没光榮維兹
光¶榮從古罕致公具有之其誰克似武平有山欝欝其
<pb:KR4h0102_WYG_077-27b>
崇勒文¶墓道垂耀無窮¶
　　故光禄¶大夫柱國少師兵部尚書兼¶華蓋殿大學
　　士贈特進光禄大夫左柱國太師諡文貞楊公神
　　道碑　　　　　　　　　　　　楊　溥
正統九年三月甲子光禄大夫柱國少師兵部尚書兼
華蓋殿大學士楊公卒公在疾時自為墓誌及卒其子
&KR0008;秫¶號泣請余為神道碑文神道有碑古制也墓有銘古
道也義¶不可辭乃序而銘之公西昌儒宦家子諱遇字
<pb:KR4h0102_WYG_077-28a>
士竒别號東¶里曽祖景行元翰林待制祖公榮考子将
累贈以公官曽祖¶妣祖妣妣皆夫人公一歲喪父鞠成
於母夫人陳氏自㓜端¶重異羣兒受業於鄉儒海桑先
生海桑母夫人世父也見其¶敦敏甚器重之公自知學
手不釋巻十二三通舉子業鄉人¶請為子弟師嘗有儒
生過舘下棲棲然携書數冊公詢之聞¶其母老無所養
乃分其徒之半與之俾得束修奉母姑氏舉<md:KR4h0102_SBCK_077-19a>¶家瘟疫門
無人跡公夜宿其家浹旬為之調治全愈始還於¶是寖
<pb:KR4h0102_WYG_077-28b>
有聞於鄉里母夫人嘗曰吾兒力學嚮義足以光先世¶
及弱冠出㳺章貢章貢守儒者嘉重之俾攝琴江教事
琴江¶令亦儒者深賢之公感知己勸令尚平恕嘗為之
言脱誣枉¶重罪數人或持金謝公者公若不與聞斥之
出遊江湘所至¶人敬慕欲薦之輒辭不就遂有聲江湖
㑹朝臣以名儒薦徴¶入翰林編纂一時儒者稱公博洽
試於吏部考其文為首遂¶有聲於朝授王府審理副復
召入翰林編纂¶太宗皇帝入正大統改授編修屢遷翰
<pb:KR4h0102_WYG_077-29a>
林學士改左春坊大¶學士洪熈初陞禮部右侍郎華蓋
殿大學士踰月陞少保¶兵部尚書尋陞少傅階榮禄大
夫正統初少師階光禄大¶夫公厯事<md:KR4h0102_SBCK_077-19b>¶列聖四十餘年信
任始終洊臻極品夫豈偶然哉¶太宗皇帝初臨御修復
成憲撫綏夷夏神謀聖斷洞合事¶幾時在翰林與宻勿
以敏㨗幾智承眷顧者亦有其人公¶獨持重勤事未嘗
以賢智先人嘗受命與廷臣議事公審¶衆長以聞¶上稱
公能服善及車駕巡北京命¶皇太子監國乃命公輔導
<pb:KR4h0102_WYG_077-29b>
時營建北京征勦叛逆匠作軍興¶徴於南方者咸啟白¶
皇太子公言監國之體以尊君順親為心¶皇太子嘉納
之凡所奏對及裁處庶事鮮有過舉¶仁廟即位公以宫
僚薦膺重任知無不言言無不納曽不踰¶年裕民之政
舉行無遺嘗賜勑褒重之賜象牙圖書曰貞<md:KR4h0102_SBCK_077-20a>¶一以表其
心賜銀章一曰繩愆紏繆俾匡所失賜畿内田四¶千畆
固辭請業貧民詔三俸俱支公懇辭尚書俸¶宣廟臨御
益見禮重及東藩搆亂公隨駕東征罪人既得¶公請絶
<pb:KR4h0102_WYG_077-30a>
浮言以全親親開釋脅從以廣仁恩¶上嘉納之¶今上嗣
位公以老成弼亮治化啟沃聖學力所可為者身¶任之
恒恐不及常以年髙辭弗許¶上憫其情命還鄉展墓公
以三孤之重還鄉里謙抑自處如¶昔在鄉里時甫數旬
即來京又六年遘疾¶上命明醫療之乆不愈賜璽書寛
慰及賜寳鈔光禄酒饌以¶資養之竟不起時年八十¶上
深惜之輟視朝一日遣禮部尚書胡公諭祭贈特進光
禄<md:KR4h0102_SBCK_077-20b>¶大夫左柱國太師諡文貞仍命有司給舟車歸其喪
<pb:KR4h0102_WYG_077-30b>
塟鄉邑¶白雲原是年某月日也公存心忠厚急於為善
自布衣時篤¶念族屬周恤急難審取舍行義卓卓為人
稱道及為大臣識¶逹大體嘗曰大臣以薦賢為本然全
才難得故所薦引取其¶所長不求其備公壽考康寜恩
榮始終宜也非幸也娶嚴氏¶累贈夫人繼郭氏累封夫
人側室李氏子三稷&KR0008;秫女四人¶梁楫蕭承恕劉鈞蒋
重其壻也孫男六昱晟暠晅晏昕女三¶人朝廷修¶三朝
實録公為總裁筆削有公論平生所著有沙羡稿石臺
<pb:KR4h0102_WYG_077-31a>
稿文籍志法書志東里集總若干巻藏於家公立心制
行有¶自撰墓誌有東里傳有小傳溥自出仕與公交游
在館閣議¶事彼此不能無可否退而歡如也存亡之感
曷有窮已兹用<md:KR4h0102_SBCK_077-21a>¶撮其概書之神道為之銘曰¶
斯文遭際千載亨期以翼君徳以福羣黎越稽徃古異
世同¶規¶皇明啟運大統重熈純佑有命挺生瓌竒左右
宻勿四紀于¶兹玉成耆徳以臣以師中流砥柱羣疑筮
龜天不慗遺吁其¶孔悲
<pb:KR4h0102_WYG_077-31b>
　
　
　
　
　
　
　
　明文衡巻七十七
