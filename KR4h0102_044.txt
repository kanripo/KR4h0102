# -*- mode: mandoku-view -*-
#+TITLE: 明文衡
#+DATE: 2015-09-23 10:33:11
#+PROPERTY: JUAN 44

¶
<md:KR4h0102_SBCK_044-1a>¶
<pb:KR4h0102_WYG_044-1a>
欽定四庫全書
　明文衡巻四十四¶
　　　　　　　　　　　　明　程敏政　編
　序¶
　　送陳知縣之任常山序　　　　　王　英¶
古之君子能謹於行一念之民惟在於修身勵志力學
敦本¶而於事之違於義者毫髪不為其行如此豈特人
所敬愛而¶天必厚之俾其榮盛而豐顯也今之人與古
<pb:KR4h0102_WYG_044-1b>
人則異焉姑以¶余所見者言之與余同時同游同筆硯
者其人負竒氣俊爽¶而超越者固多矣然其間恃才而
矜鄙吝而諂澆薄而狡者¶一時競相效習以善訟為得
計趨公門取利為能事而於問¶學則漠然畧不加意彼
皆沉抑無聞觀其行而獲報如此所¶謂天道福善禍淫
豈不信哉陳祖紹烈余同里也其父祖皆¶敦實務徳紹
烈充庠校弟子質厚而性敏心坦而氣和探索<md:KR4h0102_SBCK_044-1b>¶經史孜
孜不懈所謂矜諂縱怠好訟趨利則未嘗有之永樂¶中
<pb:KR4h0102_WYG_044-2a>
貢太學益持謙勤六館之士咸推譲之至是以歴政大
司¶㓂著聲於時擢淛江常山知縣銅章墨綬燦然光華
人皆羡¶之嗟夫紹烈之所以至此者非天厚其報歟人
之立身能致¶其謹而不自流蕩為物所溺而虧其守者
必能企仰古之君¶子循其道不以窮達顯晦而易其操
則庶㡬其可矣紹烈既¶以其行之篤受職為大縣其徃
也必持已守正善其政以惠¶其民終始不渝則行益謹
而名位必顯其獲報也必大一邑¶云乎哉予老矣叨祿
<pb:KR4h0102_WYG_044-2b>
已三十餘年無補於時惟謹守其分竊¶思徃者有所慨
歎而嘉紹烈之為人故為道之以贈行且以¶示鄉人焉¶
　　送周學士赴南京詩<md:KR4h0102_SBCK_044-2a>¶序
聖天子在御之二年春開經筵簡儒臣學行之優者進
講經¶史自少傅楊公士竒而下凡十有五人而翰林侍
讀周君功¶叙其一也功叙所陳説皆嘉言正論多所啓
沃其賢簡在¶聖衷久矣比言事者謂南京六部法司正
佐官多未備上是¶其言以監察御史齊韶為刑部侍郎
<pb:KR4h0102_WYG_044-3a>
大理丞廖莊為少卿又¶以功叙為侍講學士俱馳傳徃
南京三人皆¶上所簡擢也惟學士清華之秩非他官可
比職在典詞命論¶思獻替朝夕侍上左右於功叙固宜
矣然南京翰林久未置¶學士以屬官權署位卑望輕人
皆易視之¶上所以特命功叙輟經帷之講授學士之職
以為詞林之重¶也其任豈不專於他官乎功叙行端而
學邃文章之作典則¶宏奥足以鳴國家之盛南京縉紳
大夫莫不以為具瞻而知<md:KR4h0102_SBCK_044-2b>¶學士之重如是哉永樂初予
<pb:KR4h0102_WYG_044-3b>
以選入翰林與今吏部尚書王¶公行儉同官至學士同
拜侍郎同功叙侍經幄而予以迂踈¶不能與時俯仰為
人所嫉忌出理部政禮文事煩勞勤朝夕¶安得如功叙
受恩命之榮為詞垣之長乎既深有所歎羡而¶又竊思
之功叙之尊先大夫岐鳯先生明經博古自邑校官¶累
陞博士紀善終職方員外先生教士有師範諫王有箴
戒¶為職方多有所建明聲望卓然功叙之學得於家訓
而官至¶學士焉蓋善繼先生之志也予辱交於先生與
<pb:KR4h0102_WYG_044-4a>
功叙游非一¶日其行也不可無言而行人司正尹昌待
詔鄒循徴能言者¶賦詩為贈屬予為序知功叙莫予若
也遂書以為諸作之引¶
　　東里續集序　　　　　　　　　李時勉¶
少師兵部尚書兼華蓋殿大學士東里楊先生未仕時
遊<md:KR4h0102_SBCK_044-3a>¶湖湘與楚府教授吳凷翁為莫逆交凷翁鄉前輩嘗
為予¶言先生博學而有智端敏而寛厚識達事體不矜
巳傲物為¶文章獨追古作者後來當必鳴世而其才徳
<pb:KR4h0102_WYG_044-4b>
可大任予聞而¶識之其後徃徃得先生文讀之愈深企
慕欲一相見不可得¶及忝進士被選入翰林而先生已
居禁近叅掌機務尋常少¶得見獨一見歡如平生其所
以教愛之意甚厚出入翰林三¶十餘年見先生言語動
靜與其所行事公平廣大寛和而有¶則其心專在於國
家未嘗有一毫私已圖至於臨大政决¶大疑衆皆争論
紛紜先生獨無言久之徐為一言衆莫不懾¶服至有輿
論不一須上聞者既以聞卒從先生言其在¶上前遇事
<pb:KR4h0102_WYG_044-5a>
盡言不計利害毎辨論人賢否及解釋人過失一¶出於
公不以恩讎為重輕取舎至於獻可替否有旋乾轉坤<md:KR4h0102_SBCK_044-3b>¶之力然未嘗與人言韓子云入以告其君出不使人知
者大¶臣宰相之事於先生見之先生以其餘力發為文
辭渾涵温¶潤謹嚴而凈宻如精金粹玉自足以見重於
世夫文章之見¶重於世以其人也茍非其人雖美而傳
反以為病矣揚雄栁¶子厚王安石文非不美也人或因
是而訾之由其所行悖焉¶耳董仲舒諸葛孔明陸贄范
<pb:KR4h0102_WYG_044-5b>
希文之流讀其書思其人恨不¶生其時聴其論議以求
其益則其文章之存與日月争光可¶也誰得而議焉先
生之志行固無異乎四君者而仕宦四十¶餘年歴事四
朝其功在國家徳在生民所謂先天下之憂¶而憂後天
下之樂而樂者庶乎其無所愧焉其文章之足以¶垂世
而傳逺者豈偶然之故哉先生病在牀以其續文藁授¶
予曰其為我序之以付孺子藏於家予文未成而先生
没嗚<md:KR4h0102_SBCK_044-4a>¶呼先生其可死也耶國家柱石後進儀刑一日不
<pb:KR4h0102_WYG_044-6a>
見其感¶念之情慟悼之意豈獨余一人哉思其游處思
其笑語聲音¶容貌宛然在目其何能以序其文也耶然
先生治命不可違¶遂抆淚而序之如此先生字士竒東
里其别號也¶
　　贈陜西按察使王君千之赴官序　錢習禮¶
朝廷簡賢以任官固皆欲宣昭化理惠安黎元以成天
下之¶治然内外百司各專職守不敢出位遂其志而達
其所欲為¶惟在内各道監察御史在外諸按察司任¶天
<pb:KR4h0102_WYG_044-6b>
子耳目之寄事無鉅細知之得以言之言之得以行之
而¶無出位之嫌故士君子效用於世者多樂居其位而
行其志¶焉束鹿王君千之以四川道監察御史用大臣
薦特授陜西¶按察使命下之明日屬丁家艱懇求去官
以居喪不賜<md:KR4h0102_SBCK_044-4b>¶允許俾歸襄大事以至京出璽書而諭遣
之一時僚友相¶與要言以為贈蓋君自少有美材刻志
務學挾其文朋試於¶主司聲動塲屋占名居羣士之右
及對制策褎然高第同升¶之士多以為莫能及超拜御
<pb:KR4h0102_WYG_044-7a>
史沉毅清苦雖貴勢不敢撓之¶以私理民之訟簡蔽閱
實悉其聰明致其忠愛未嘗倚法以¶求情増辭以成罪
郵罰皆麗於事號稱明允是君决科為名¶進士居官為
材御史固宜出入禁闥侍近廷陛謇謇諤¶諤揚憲軌儆
官邪為邦國司直之臣夫何一旦輟文右之班¶膺臬司
之寄而出補外任哉蓋陜西壌地濶大政務浩繁而¶牒
訴填委非竒材偉器聞望夙著者不足以表正諸司而
震¶肅一方君其徃踐是任予知風采揚厲威聲赫然郡
<pb:KR4h0102_WYG_044-7b>
縣邊鄙¶之吏民蕃夷聚落之少長莫不懽然以歆羡帖
然而懾服相<md:KR4h0102_SBCK_044-5a>¶與稱臺憲激揚以舉其職國家任使之得
其人斯無負¶皇上委寄之徳意而公卿大臣實以是而
屬望於君矣因贈¶以序而致其勉焉¶
　　贈太學生石大用詩序　　　　　陳敬宗¶
太學生石大用薊州豐順縣人自邑庠登太學有年處
六館¶諸生間恂恂謹飭惟強立植志務學不少自&KR0247;故
自祭酒司¶業以下皆不甚知其為人正統甲子夏祭酒
<pb:KR4h0102_WYG_044-8a>
李先生坐困首¶木於太學三日不解炎暑蒸鬱先生耄
昏不能勝大用蹙然¶號於衆曰師猶父也父師罹難而
弟子奚忍坐視大用察衆¶志不與已合乃退去閉户疏
奏懇請自代先生亟遣人止之¶弗聴同輩亦沮之大用
奮然作色言朋友急難詩歌鶺鴒况¶師乎亦弗聴竟挾
所奏走謁銀臺銀臺難之且懼之以法大<md:KR4h0102_SBCK_044-5b>¶用曰生以義
死亦以義何懼之有銀臺知其不可抑遏遂以¶其請聞
於上䝉並釋之於是在廷文武縉紳莫不歎息曰¶此前
<pb:KR4h0102_WYG_044-8b>
代之所僅有而近世之所絶無者也争欲求識其面予¶
聞唐徳宗貞元十四年國子司業陽城坐送薛約貶道
州刺¶史太學生何蕃季償王魯卿李讜等二百人頓首
闕下請留¶城守闕數日為吏遮抑不得上蕃等皆涕泣
餞送立石紀徳¶集賢正字栁宗元致書蕃等賀之以為
昔李膺嵇康時太學¶諸生叩闕執訴僕謂訖千百年不
可復見乃在今日今大用¶卓卓如此予亦謂自蕃後訖
千年不可復見乃在今日也以¶蕃等伏闕數日卒不得
<pb:KR4h0102_WYG_044-9a>
通與大用誠意悃愊能感動¶天聴排釋難困於時刻之
頃則其賢似有過古之人也夫師¶固不與於五倫而五
倫弗得不明故於三事之道均焉凡天<md:KR4h0102_SBCK_044-6a>¶下之為師為弟
子莫不知有是道也而謂訖千百年不可復¶見者蓋以
師之為教無實徳弟子之為學無實心上下名分¶依稀
典故而巳而於三事之道視之為虚器焉固無怪其不¶
可復見也先生秉仁迪義凡所以施教於太學無非實
徳太¶學生恒三千人而陶鑄醇懿涵煦粹美者甚衆大
<pb:KR4h0102_WYG_044-9b>
用至是發¶其所積奮勇不顧利害惟義是蹈此固出於
大用之素稟然¶亦先生訓迪漸漬之極致然也先生之
於陽公大用之於蕃¶等皆可無愧而凡天下之為師弟
子者豈不亦有聞風而興¶起者哉是歳大用以書經顯
擢京闈鄉試高等說者咸以為¶積善理或然矣是用播
諸歌詠以為後世名教勸詩曰　有¶偉石生義激於衷
陳厥悃愊徹聴宸聰帝曰釋兹復厥¶章服用顯名教維
新化育簪纓貂璫爰及儒紳合詞贊頌卓<md:KR4h0102_SBCK_044-6b>¶哉斯人棫樸
<pb:KR4h0102_WYG_044-10a>
菁莪多士攸同翹楚錯薪頴脱奏功惟初倡議¶衆且望
望爰播頌聲能弗泚顙三事道均云胡弗尊兹焉弗¶篤
慚負聖門師道岌圯延平植之陶煦醇懿明效在兹左
右¶高徒前後國士衆人之中大用崛起山有鉅材羣木
蔽之貢¶珍明堂公輸忸怩天佑善類靡徳弗報顯擢高
科斯文有耀¶昌黎紀傳集賢致書我作詩歌永揚令譽¶
　　送許太守還任河間序　　　　　曽鶴齡¶
士於宦途早歴艱關險阻而後底於平夷者其智慮益
<pb:KR4h0102_WYG_044-10b>
明其¶事體益熟其於建勲立業易得致也臨邑許君彦
剛永樂中¶擢禮科給事中已而調兵工二科最後又陞
户科左給事中¶宣徳五年被舉出為太平太守積二歳
丁艱還服闋復授守¶河間今年春則自河間而來考績
書最得命還任工部主<md:KR4h0102_SBCK_044-7a>¶事趙某與君同鄉合所知求文
贈行惟贈者増益之義也計¶君仕宦所歴靡所不習練
尚奚贈為雖然予嘗知君不能為¶君嘿也方太宗臨御
時朝廷紀綱法度樞機範圍悉自六¶科出納甚嚴且宻
<pb:KR4h0102_WYG_044-11a>
毫髪不敢有違違則譴咎立至矣君歴諸¶科積十有餘
年恪勤自守未嘗以措其身於有過之地及徃¶太平官
則高矣美矣而其地在蠻鄉瘴土山水險惡氣候不¶時
南士習居猶可北方徃者十徃九不得還其夷風又殊
未¶易化服君獨更兩寒暑休休然得其民夷心而後來
還於戲¶此非天俾君老練其才而用之於今日耶河間
在畿内去京¶師不逺風土既善民俗亦號易理茍有能
者施以其政鮮不¶翕然稱治而况君乎况君為之已有
<pb:KR4h0102_WYG_044-11b>
勞效乎或者曰豐年則¶易治歉歳則難為所在皆然也
許君今還河間雖善理如嚮<md:KR4h0102_SBCK_044-7b>¶者水何噫是豈知言者哉
昔堯有九年之水其臣勤而撫之¶奏庶艱食者禹暨稷
也天下卒大治以今君之河間雖昔人¶可庶㡬焉何勲
業之不可身致哉君去予見君能拯民之溺¶而置之祍
席之上矣¶
　　送四川按察使陳公之所治序　　林　誌¶
十年春予㑹試禮部時東莞陳公以知滁陽軍兼揚州
<pb:KR4h0102_WYG_044-12a>
府太¶守入為同考官予忝厠名多士之列因獲拜焉而
識公知揚¶與滁治行第一有詔増秩賜金及振鐸桂林
陞教國子生文¶章徳行之大槩體用蓋彬彬然比承乏
詞垣載筆兩京徃來¶道路間公在滁察登耗以均徭役
剔姦蠧以扶善淑明學校¶緩刑罰大者數事而滁人借
留愛敬若父母未嘗不歎曰真¶儒治效固當爾耶歳在
癸卯猥承上命司文衡京闈則公<md:KR4h0102_SBCK_044-8a>¶適考滿來京登剡幣
聘相與同寅校文圍棘聨房語次欵洽¶則知其純正之
<pb:KR4h0102_WYG_044-12b>
學精明之識正大簡易之守穆如清風盎如¶醇醪炙之
者宜隨深淺而皆鬯况如余素懷景仰之私哉今¶年春
公以三最登銓陞為四川按察使朝列曰公忠信人也¶
宅心平易廓無畦畛不以喜怒為好惡其與人色無假
借夫¶牧守徑情以行而惠愛在中然則以任風紀豈必
皦皦諤諤¶方稱所以激揚者乎政宜以治滁者推而行
之耳予聞麟儀¶儀鳯師師未嘗鷙獰是尚也而飛者走
者莫不為之先後蓋¶士有徳威明徳而其畏明之效特
<pb:KR4h0102_WYG_044-13a>
異豈非公有焉方今¶昇平日久吏稱其職民樂其業朝
廷近遣廵撫之使風厲¶海宇而旌别淑慝玉石已粲如
爾然則司一道風紀得賢憲¶使如公以振翕之者四川
之人抑何幸哉公至是行從事之<md:KR4h0102_SBCK_044-8b>¶舊咸來徴文予荷識
公之陳而喜其大用也故為叙之¶
　　送職方郎中王君赴任序　　　　金　寔¶
守令之譽出於私愛狎昵者固不足信見於賢士大夫
之稱¶許宜若可信矣然君子好揚人之善而諱稱人之
<pb:KR4h0102_WYG_044-13b>
惡故猶有¶不足徴者然則如之何而可亦惟閭閻之細
民田野之鄙夫¶窮鄉蔀屋之婦人小子心不留毁譽言
不知觸諱感悦而歸¶之斯可信矣此古之觀風者所以
採民謡而識循吏知教化¶用是道也予友王韋菴永樂
中為深澤令在縣且二十餘年¶示民以教化字之如子
婚配其男女長養以其子民實愛戴¶之如父母嘗坐擅
發官廩賑民逮於理得輸役以贖民驅牛¶車二百輛代
之役彌月而竟迎令還治歌舞填道又嘗遘疾¶㡬危民
<pb:KR4h0102_WYG_044-14a>
徬徨奔走以香燃膞禱於神謁醫救療之無不至疾<md:KR4h0102_SBCK_044-9a>¶間
則刲羊豕巷歌醉飽以自慶其得民若此類者不可殚
紀¶去縣之日民摭其善政為歌謡言雖不能成章而意
以獨至¶後為東朝官營居室於長安西門其民有不逺
數百里操¶畚鍤負磚瓦來趨其事者數十人不浹旬而
成此予所目見¶者也及出為松江同知首奏免逋租數
十萬理寃獄活無辜¶民以千數劬力於民隠如居深澤
時細民悦而歸之亦如深¶澤之民毎由公事至旁郡求
<pb:KR4h0102_WYG_044-14b>
直者纍纍然相屬於道至擁其¶舟不得行予適與君邂
逅於檇李又嘗目見之若是以觀君¶之所為其得譽於
人非惟不出於私愛狎昵者之口而見稱¶於賢士大夫
之文章亦非過情矣直不知視古之循吏又何¶如邪内
艱服除來朝京師大司馬王公素知其賢言於¶上以為
職方郎中我國家太平六七十年内外軍政雖有<md:KR4h0102_SBCK_044-9b>¶成法
然歴年既久消長不齊中間牽合填補寜無蔽欺紛糾¶
之弊皇上所以究心於此分遣大臣循行四方清理之
<pb:KR4h0102_WYG_044-15a>
正¶欲辨别其是非真偽以為取舎庶使軍之部伍有稽
而民之¶版圖不亂其法甚良而宻而職方實莅其事三
二年間枉抑¶赴愬者咸聽於司馬門經時閱歳有不得
命而不免於饑凍¶死亡者矣今大司馬既委君以此任
君當為知己者用則將¶忘己之利害以别白其是非使
枉者直抑者申無告者依依¶有所頼亦如深澤松江之
民則君之才之徳為大臣之所薦¶聞為天子之所舉用
可無負矣豈不毅然大丈夫哉慎毋¶致人曰功名不及
<pb:KR4h0102_WYG_044-15b>
於居守令時則甚不可也太學生陳瓛君¶之婣友也以
郡人之意來徴言予辱與君有僚宷之好故因¶瓛之請
而致忠告焉君名源字啓澤漳之龍巖人登甲申進<md:KR4h0102_SBCK_044-10a>¶士
第博學善屬文韋菴其别號云¶
　　送徐拱辰膺薦上京師序¶
子使漆雕開仕對曰吾斯之未能信子説子路使子羔
為費¶宰子曰賊夫人之子夫開不肯自信其已能而聖
人説之子¶路強人所未能而聖人惡之聖人之欲人務
<pb:KR4h0102_WYG_044-16a>
實也如此哉且¶學古入官古之道也既學矣尚不肯仕
况不學乎為政之道¶布在方策有小大緩急之序有施
為節目之詳體段具在章¶章可考必讀而後知講而後
明其造詣也真其存養也熟事¶物之來隨而應之無難
事矣不學之人既不窮理何由應事¶譬之操舟者無楫
雖有技力且無所施其克有濟乎而世復¶有讀書數千
百巻操觚吐詞出入經史頃刻萬言而不知止¶及分職
授事牽制掣肘無一字可用鄙夫俗吏從事筐篋簿<md:KR4h0102_SBCK_044-10b>¶書
<pb:KR4h0102_WYG_044-16b>
者得資是以藉口曰是儒者也是讀書能文章者也噫
世¶謂儒者大言無實莫適於用正坐此等輩爾豈聖人
所謂有¶用之儒哉徐君拱辰質美嗜學為文章務明理
以達於用議¶論識見度越人意表確乎有用之才也家
貧以經術教授鄉¶里取給養母澹然無仕進心朝廷下
詔求賢當路者以聞¶拱辰不知也逮部符下拱辰蹙然
曰讀書求道茫然如捕風¶自治且未能何以治人是舉
非知我者直厲我爾或曰有位¶者似君苦不多見君言
<pb:KR4h0102_WYG_044-17a>
復爾他人若之何哉適丁内艱未果¶行甫服闋促檄三
四至乃行行之日邑庠士友素善拱辰以¶予處其師友
間來徴言予謂拱辰懷可仕之才而志如漆雕¶開之未
信負多學之美而慮有子羔之失讀聖人書若是可¶謂
能務實矣是行也人民社稷之寄近在朝夕方將展布
四<md:KR4h0102_SBCK_044-11a>¶體以行其有用之學斷不為大言無實之儒牽制掣
肘以貽¶鄙夫俗吏之訾詆也較然白矣¶
　　送致仕訓導彭先生序　　　　　周　叙
<pb:KR4h0102_WYG_044-17b>
聖天子嗣登寳位初廬陵北山彭大雅先生以布衣詣¶
闕上書陳八事㡬萬言一皆本諸堯舜之道越十有一
年又¶以所著兩京賦進極鋪張混一之盛申創業守成
之規¶上嘉之特賜冠帶俾為致仕訓導歸老於家并給
寳楮以行¶於戲朝廷優老尚賢之心與先生之所謂遭
逢可謂盛矣¶先生兩至京師人多阻之今之來也其家
庭骨肉尤不欲而¶先生浩然之志益壯嘗過予白其故
予曰先生年巳七十不¶遠六千餘里䟦涉風濤之險以
<pb:KR4h0102_WYG_044-18a>
來無他求也若堅阻之其抑¶鬱之心曷由紓乎况聖明
在上崇文𢎞化先生殆將有遇<md:KR4h0102_SBCK_044-11b>¶也今䝉恩異縉紳士大
夫莫不為之喜余則序以送之曰¶惟彭氏吾廬陵大家
唐宋迨今代有聞人先生平生服勤道¶義孝親有終身
之慕教子篤詩書之訓交友朋待姻戚極徃¶還始終之
誠博學強記為文章粲然衮衮不竭中歳遭家多¶難遂
不及仕而其愛君忠國之念雖居山林如在朝市故¶既
老猶惓惓而不厭也則夫今日官賞之榮豈偶然之故
<pb:KR4h0102_WYG_044-18b>
哉¶古者士大夫休致恒處閭塾以為子弟師聖諭所云
得不¶欲褒寵之俾作鄉里之範哉雖然余尤為之幸者
令子承方¶膺薦登仕途盡報稱之心所以為先生之榮
者將不止此也¶先生歸乎哉北山之靈免夫移文矣¶
　　贈吳先生還家序　　　　　　　李　賢¶
道在天下無物不有無時不然必有聖賢者出乃能明
而行<md:KR4h0102_SBCK_044-12a>¶之茍無聖賢道固自若也為聖賢者豈有他哉能
不謬於是¶道而已若夫衆人則聴其自謬不著不察惟
<pb:KR4h0102_WYG_044-19a>
學者能知斯道¶之彷彿然擇之弗精執之弗固失之多
而得之寡所謂獲十¶一於千百者也豈惟後世為然雖
聖門高第顔曽之外未見¶復有純者寥寥千載迨宋之
興有周程張朱者出焉於斯道¶也始能大明而允蹈之
然聖賢之生世不常有殆無異於祥¶麟威鳯之稀蹤也
今去數賢又若是其久矣間有一二豪傑¶之士頗欲振
作其間然於斯道之全體終有憾焉嗚呼艱哉¶若崇仁
吳與弼先生蓋有志於斯道者也予承乏吏部時凡¶有
<pb:KR4h0102_WYG_044-19b>
自撫來者必詢先生之動履造詣何如卒亦未有知其
詳¶者嘗致書以伸景慕之私既而累年訖無消息意其
引避者¶宜然不復計念後有出於其門及游宦其地者
交章論薦竟<md:KR4h0102_SBCK_044-12b>¶亦不起天順改元予始被命入内閣言及
先生學行之懿忠國石公慨然上疏薦之朝廷遣行人
齎璽書幣帛徃聘於其廬既至京師上喜其來陛見之
日即拜左春坊左諭徳召至文華殿從容顧問寵賚有
加先生以衰病不能供職固辭上堅意不允留之數月
<pb:KR4h0102_WYG_044-20a>
見其病勢弗已乃允其請復賜之璽書賚以白金彩幣
仍遣行人送還故里令有司月供廩餼冀有精力著書
以迪後學聖心眷望如此其盛蓋曠世所未聞也昔者
范文正公謂嚴子陵與漢光武以道相尚而使貪夫廉
懦夫立為大有功於名教以今觀之皇上之量尤大於
光武與弼之志不下於子陵君徳由此而益光士風於
是乎大振而國家元氣亦將藉此益厚矣豈曰小補之
哉予既得與先生靣見其學極高明動遵古禮有深

造
<pb:KR4h0102_WYG_044-20b>
自得之樂願留以自輔而不可得也告别之際遊其門¶
者乞予言以贈嗟夫予言烏足以軒輊先生哉健羡之
餘有¶不能巳焉耳是為序¶
　　世徳堂序¶
義惠劉侯繼祖之孫祠祭署祀丞雄者持世徳堂巻謁
予曰¶雄之婦翁兵部尚書兼翰林學士苗先生也先生
致仕家居¶題四言詩一章於巻以惠雄有勉承世徳之
句故摘以名堂¶欲常目在之以景前人之徳而自勉也
<pb:KR4h0102_WYG_044-21a>
惟大君子賜之一言¶予聞義惠侯世居鳯陽昔¶太祖高
皇帝微時侯以鄉曲之舊嘗助其不給已而復與善¶地
塟帝之考妣則今皇陵是也帝得天下之後念侯¶之恩
侯已亡矣特贈為義惠侯賜侯夫妻誥命具道其事復<md:KR4h0102_SBCK_044-13a>¶官其子以報之蓋劉氏世徳自侯始侯之子英為祠祭
署丞¶孫鏞繼之曽孫謹復繼為奉祀京復繼為祀丞率
皆淳雅端¶謹樂善循理而世徳不替焉今雖繼為祀丞
乃以世徳名堂¶可謂有其實矣雖然侯之濟人其諸異
<pb:KR4h0102_WYG_044-21b>
乎人之濟人者與人¶之濟人所濟者不過尋常之流耳
尚獲顯報於身於子孫若¶侯之所濟者非常之人當時
頼侯之濟不至窘廹一旦出而¶治世天下之民咸被其
澤君子推本未有不大侯之功徳者¶故曰侯之濟人其
諸異乎人之濟人也然則侯有功徳於¶國家如此所以
慶流後裔一門五世咸修其徳簪組相承嫓¶美於時豈
偶然哉吾知劉氏之澤未艾也詩云子子孫孫勿¶替引
之其劉氏之謂歟
<pb:KR4h0102_WYG_044-22a>
　　送大叅程君赴任山東序　　　　蕭　鎡<md:KR4h0102_SBCK_044-13b>¶給事中黄門職也方今禁近之最清且要者莫踰焉蓋
非¶獨封駁章疏而已政治之利病生民之休戚天下國
家之¶大計至若人材之進退錢榖之出入刑名軍務之
便不便皆¶得以條陳之或有大姦慝則相率論列於廷¶
聖天子徃徃虚心聴納而當時仕於朝者亦皆知其為
公¶論所在莫不望而冺其匪僻之心其為清且要蓋如
此也予¶不皆相接獨素所厚者二人焉其一崑山葉君
<pb:KR4h0102_WYG_044-22b>
盛其一休寜¶程君信也程君長吏科葉君長兵科二君
皆磊落竒偉有所¶見未嘗不言有所言未嘗不盡必求
稱其職而後已一時士¶論多歸之頃予教國子國子散
地也予又寡交際在朝雖異¶時常所徃來者非有事不
至二君乃數辱過予予於是不獨¶歎二君之盡職且高
二君之義以謂不可得也至是皆以薦<md:KR4h0102_SBCK_044-14a>¶有叅政之命程
君得山東葉君得山西予方資二君以自¶慰而二君遽
棄予去心甚惜之而或者過予為非是以謂方¶今明天
<pb:KR4h0102_WYG_044-23a>
子宵旰求賢以充庶位尤以方面為重二君皆簡¶在帝
心者今日之命所謂選擇而使之者也夫山東西京¶師
股肱郡也而二君所理皆邊備誠國家之所急二君既¶
平日切切以為言其得不一動其心為¶上理之耶致功
業之隆膺廟堂之擢端在兹行也子奚遽戚¶戚其去哉
予有愧乎其言蓋予所惜者私情也或者之云公¶義也
不敢以私情妨公義故於程君行諸同寅請文為贈因¶
不辭而次第其所聞者以覆之
<pb:KR4h0102_WYG_044-23b>
　　會試錄序　　　　　　　　　　薛　瑄¶
今皇上膺天命光復寳祚紀元之初適當會試之期<md:KR4h0102_SBCK_044-14b>¶天
下士領薦書而至者蓋三千餘人禮部左侍郎臣榦等
以¶考試官請上命臣瑄臣原徃莅其事同考官臣溥臣
賢臣¶㤗臣正臣泌臣恂臣世資臣節臣淳臣鏞監試御
史臣烈臣¶鑑暨百執事罔不夙夜祗承凡三試得文之
中程式者若干¶名并擇其文之尤粹者彚而成錄臣竊
惟為治莫先於得賢¶養士必本於正學而正學者復其
<pb:KR4h0102_WYG_044-24a>
固有之性而已性復則明¶體適用大而負經濟之任細
而釐百司之務焉徃而不得其¶當哉故三代小大之學
養士之法皆以復性為本其得賢致¶治之效蓋可考矣
漢唐以來正學緒微養士不本於復性徃¶徃溺於雜學
術數記誦詞章之習體有不明用有不周雖或¶有傑出
之才亦不過隨所學以就功名而巳其視三代之賢¶才
為何如哉至宋道學諸君子出其論養士之法始皆本
於<md:KR4h0102_SBCK_044-15a>¶復性雖其説不得盡行於當時而實有待於盛世洪
<pb:KR4h0102_WYG_044-24b>
惟¶天眷皇明列聖相繼大建學校慎選師儒其養士之
法¶必以三代孔孟程朱復性之説為本是以九十餘年
薄海内¶外文教隆洽士習粹然一出於天理民彛之正
而雜學術數¶記誦詞章之習剗刮消磨無復前季之陋
雖曰科目以文章¶取士然必根於義理能發明性之體
用者始預選列類非詞¶章無本者之可擬也故其得賢
致治之效足以追隆前古今¶諸士子荷朝廷正學教養
之恩既以有本之文得在選列¶行見對於大廷益當以
<pb:KR4h0102_WYG_044-25a>
明體適用自勵隨所器使以忠乎¶國以愛乎民以贊助¶
皇明重熈累洽之治於無窮俾正學得賢之效有光於
前有¶垂於後顧不偉歟<md:KR4h0102_SBCK_044-15b>¶　　文山詩史序　　　　　　　　　劉定之¶
予少時得宋丞相信國文公指南集讀之然聞公在幽
囚中¶有集杜句詩未見也及官詞林始見而錄得之詩
皆古體五¶言四句凡二百首分為四巻首述其國次述
其身次述其友¶次述其家而終以冩本心歎世道者莫
<pb:KR4h0102_WYG_044-25b>
如何於人勝天小事¶大而有待於天勝人大事小之必
有日也巻目皆公所自分¶其先公而後私盡己以聴天
於此亦可以見而俗本或混之¶今皆為復其初集首有
總序又有小序散於章首其後又有¶䟦尾序䟦中有缺
文者指元之君臣宋之叛逆缺而不書使¶知者以意屬
讀今皆補之而為白字者不没公初意也不書¶紀年者
陶靖節削永初之意也姓某履善甫者指南集中所¶謂
范雎變張祿越蠡改陶朱之意也而其事之難有甚於
<pb:KR4h0102_WYG_044-26a>
指<md:KR4h0102_SBCK_044-16a>¶南之時焉者矣小序之末多曰哀哉者公所以傷其
國之亡¶憫其忠臣義士之同盡慟其家族之殉國而自
處其身於死¶豈待南向再拜引頸受刃之餘而後有决
志哉嗚呼孔子不¶以仁許人而獨以許殷之三臣孤竹
之二子余以為若公者¶文山之隠京口之脱去而不汙
矣伯顔拘於江艦𢎞範縶於¶海舟世祖維於燕獄囚而
不屈矣仰藥於庾嶺絶粒於鄉郡¶巳而殞首於燕市死
而不悔矣兼微箕比干之心而為心者¶其在公乎若乃
<pb:KR4h0102_WYG_044-26b>
是詩之作而豈徒哉麥秀黍離之歌作於其¶國巳亡之
後而其身可以不死也懷沙抱石之辭作於其身¶臨絶
之際而其國猶未至於亡也身且死矣國已亡矣於是¶
乎有首陽采薇之歌燕獄集杜之作所謂求仁得仁而
奚怨¶者也合伯夷叔齊之言而為言者其不在是詩乎
以是心也<md:KR4h0102_SBCK_044-16b>¶為是詩也公其可謂仁矣仁者天地之元氣
古今之人極其¶在上為日月之明風霆之壯其在下為
江河之所以長流山¶嶽之所以常鎮其混然在中為君
<pb:KR4h0102_WYG_044-27a>
臣民物之所頼以長治久¶安而在宋之末世為公之本
心在公之死也為是詩有讀而¶不衋傷者余以為非仁
人也公同時有曰吳郡張子善者亦¶嘗集杜句述公始
終大槩而疏其事於下方以證之今内相¶安成彭公純
道得其本以示予遂錄以附公詩之後合而題¶之曰文
山詩史取公序中語也公之宗孫廷珮欲鋟梓以廣¶其
傳乃序以歸之廷珮又嘗承其父志修祠堂以祀公可
謂¶賢後裔云
<pb:KR4h0102_WYG_044-27b>
　　省菴集序　　　　　　　　　　錢　溥¶
中山劉禹錫曰八音與政通塞文章與時高下㫖哉斯
言蓋<md:KR4h0102_SBCK_044-17a>¶即孟氏所謂誦其詩讀其書不知其人可乎又論
其世之意¶也夫言之精者為文而文成音者詩也茍詩
書工矣而行不¶副設錦覆阱而已爾豈有徳之言乎行
或副矣而立言無補¶於政教輪轅飾而弗庸而已爾豈
用世之材乎故論人必論¶其當世行事之迹則政之通
塞時之高下見矣然則君子不¶可已於言而亦不可易
<pb:KR4h0102_WYG_044-28a>
其言也如是夫廣信郡守山陽金君¶宗潤少負材雋即
肆力於古學為士林所推重既長歌鹿鳴¶入太學取四
方豪傑士而友之益大有造詣知蘄州預修史¶於内閣
又得天下諸儒碩讐校之而氣益充材益贍焉陞¶守廣
信予使交南過其境見其田野闢風雨時旄倪熈熈然¶
而樂得其所問之則曰有賢守也然金君亦以予同史
事之¶雅出郊逺迓至其館亟持所輯詩文若干巻以其
所自號名<md:KR4h0102_SBCK_044-17b>¶之曰省菴集者乞予評之其詩冲和簡亮詞
<pb:KR4h0102_WYG_044-28b>
工而體備文則¶務陳言是去而雄偉整肅成一家言噫
觀其言雖越百世尚¶可知其政况今目擊而親見哉雖
然此特施於一郡之治而¶已其處將愈極則言愈高而
政愈達使人仰慕觀感於千百¶載之上蓋不待論其世
而知其人矣故序¶
　　送曹尚書復任序　　　　　　　劉　儼¶
士夫貴涵養者涵養之久則徳性堅定知慮精純言行
操履¶正大篤實出而居大位任大事豈惟不動心哉且
<pb:KR4h0102_WYG_044-29a>
有執而不¶變也今之涵養於官莫如翰林優游文翰之
場沉酣詩書之¶府所聞者聖賢之言所習者聖賢之行
於凡錢榖簿書之事¶機械變詐之巧一無所動於中而
其養純矣故前後自翰林¶出者率非尋常可及冡宰六
卿之長而百司庶府所由銓衡<md:KR4h0102_SBCK_044-18a>¶者也位之尊任之重莫
加焉而今南北兩京凡三人皆出翰¶林泰和王公自翰
林學士句容曹公自翰林編修鹽山王公¶自翰林庶吉
士三公者皆表然以徳行文章政事為大臣稱¶首時與
<pb:KR4h0102_WYG_044-29b>
共事者數人多以故謝事去而三公獨巋然信乎當¶大
任能不動心而有執不變者也或曰曹公在天官最久
於¶銓衡事最習且善掌部事於南京似若未究其用者
予曰官¶莫難於獨任事莫難於獨斷今南京事必决而
後驛聞非曹¶公之賢且能而又習也欲定可否而决於
一人吾恐事成於¶下而人弗服事聞於上而君弗孚其
何以膺銓衡之重¶而成兩京之治哉且古之大臣所以
成贊襄之功為徳為民¶耳為民者貴乎達其情也公家
<pb:KR4h0102_WYG_044-30a>
句容去南京纔數舎故老舊¶交相接而詢焉因以得利
病而興革之不猶愈於上下之情<md:KR4h0102_SBCK_044-18b>¶邈然不相通乎然則
今之獨用於南京者乃所以為他日大¶用之地也公以
三載考績朝京師復任侍御諸公為求言¶予因慨涵養
同於公而其材其用若相懸焉故特頌公之美¶亦以自
咎云¶
　　送程御史歸省詩序¶
正已以正人凡有位於列皆然也况以一身綱紀乎百
<pb:KR4h0102_WYG_044-30b>
司振¶肅乎郡縣而又繫乎人材風化之本原而可不帥
之以正乎¶彼以鷙猛擊搏為威使人心膽戰掉不敢一
出言一舉足為¶非妄事而曰我能正乎人吾恐其特一
時畏威強服之耳退¶將聚而咻之其故習自若也謂之
能正人可乎孔子曰其身¶正不令而行其身不正雖令
不從蓋謂是爾監察御史寧國¶程公嘗奉命提督北京
畿内學校之政曰以風憲督學政<md:KR4h0102_SBCK_044-19a>¶威克愛則人不親愛
克威則人易狎其可以化導之者身先¶之耳於是端表
<pb:KR4h0102_WYG_044-31a>
儀以帥之推所得以教之嚴條約以整齊之¶有不率者
然後刑以威之未㡬化服翕然且尤以教之興廢¶繫師
儒之賢否又旁求儒碩以補訓導之缺由是學政大修¶
人材輩出天下督學政者公為稱首一日朝廷詔大臣
議¶勸賞而或徇私者公曰御史豈直督學政哉天下事
知無不¶言今若此使緘黙以容如廢公議何乃連章覈
其人皆伏罪¶權貴為歛手昔人謂臺憲生風蓋自是始
一見也時論快而¶難之及是九載考最吏部例當陞公
<pb:KR4h0102_WYG_044-31b>
曰吾之所以教人率人¶者忠與孝也祖宗墳墓在寧國
不拜祭者巳數十年今不歸¶祭掃遂使得大官如虧於
孝何迺兩上章始得請以行時¶論益快而難之嗟夫學
校所以成人之善而能使人化於善<md:KR4h0102_SBCK_044-19b>¶抗章所以論人之
過而能使人受以為過是非正已者不能¶也至其奏績
當陞官在他人將汲汲欲得之有不得則乞哀¶昏夜遲
留數年不一歸其鄉而公獨超然去彼取此是又見¶其
養之素純守之素定孰輕孰重灼見於心胷凡正已以
<pb:KR4h0102_WYG_044-32a>
正¶人者一自其中發之而非狥外為人者之比若程公
者其殆¶揚雄氏所謂大器者歟予與公交最故知最深
故於其行也¶既合公素所游者十人分韻賦詩贈之且
述公言與行之有¶足為世重者為之序云¶
　　素王紀事序　　　　　　　　　商　輅¶
素王紀事一帙首世系次小像又次降誕之祥生質之
異又¶次之歴代封諡而備錄制誥之文古今廟祀而詳
具禮樂之¶數與夫羣賢配從年譜履歴闕里山川靡不
<pb:KR4h0102_WYG_044-32b>
悉載而以紫陽<md:KR4h0102_SBCK_044-20a>¶楊奐所述東遊記終焉宣聖出處大畧
見於此書蓋開封太¶守西蜀黄璿公瑾之所輯錄嚴郡
通守太原傅汝楫之所校¶正者也汝楫將鋟梓以傳屬
予為序竊惟天生夫子使之繼¶徃聖而開來學其道備
於學庸語孟之四書其功著於易書¶詩禮樂春秋之六
經是蓋學者之所共知若乃當時出處之¶詳後來追崇
之盛散見於傳記與時王之載籍學者或有所¶未知此
紀事之所為有便於觀覧也歟學者先求之是書知¶夫
<pb:KR4h0102_WYG_044-33a>
子之為夫子又進而求之四書六經而知夫子之所以
為¶夫子則庶㡬無愧於為夫子之徒不然是猶終日戴
天而不¶知天之高履地而不知地之厚其不為妄庸之
歸也㡬希矣¶予不敏僭序此以為同志之士朂幸相與
勉之¶
　　劉忠愍公文集序　　　　　　　彭　時<md:KR4h0102_SBCK_044-20b>¶自昔學聖賢之學者先道徳而後文辭蓋文辭藝也道
徳實¶也篤其實而藝者書之必有以輔世明教然後為
<pb:KR4h0102_WYG_044-33b>
為文之至¶實不足而工於言言雖工非至文也彼無其
實而强言者竊¶竊然以靡麗為能以艱澁怪僻為古務
悦人之耳目而無一¶言㡬乎道是不惟無補於世且有
害焉奚足以為文哉以是¶觀之其文傳不傳槩可見矣
吾安成贈翰林學士諡忠愍劉¶公諱球字求樂世為簪
纓望族自少力學博極羣書存心制¶行率由正道以春
秋舉永樂辛丑進士拜儀曹主事居官廉¶勤積學不怠
遂膺薦入侍¶英皇經筵預修¶宣廟實錄書成進翰林侍
<pb:KR4h0102_WYG_044-34a>
講其在翰林雖以文章為職而忠¶君愛國憫民憂世之
志尤惓惓焉嘗疏十事規切時政忤權<md:KR4h0102_SBCK_044-21a>¶奸下獄直詞勁
氣之死不屈天下聞而壯之不踰數年言益¶騐事益彰
聞朝廷嘉其忠乃有贈諡祠祀之典此公始終¶之槩也
跡公平生志於道徳者乎而於修辭亦苦心極力期¶與
古之工文者並蓋無所不用其誠者也觀其應世之文
有¶典有則粹然一出乎正皆足以扶世道而重名教謂
非有徳¶之言可乎其視古人豈多譲哉公没後二十有
<pb:KR4h0102_WYG_044-34b>
八年其子廣¶東叅政鉞淛江副使釪相與類集公文鋟
梓以傳屬時序之¶時於公為後進鄙言何足以重公然
公亦何待予言以為重¶惟公文步趨聖賢之途根本道
徳之實嚴整雅潔無一浮靡¶怪誕語若此者自足以取
重於世加之死於忠諌其精神耿¶耿乎天地間凌厲山
嶽盪摩日月與寒暑俱運而無窮其所¶以増重斯文者
有在人將視為商敦周鼎而寳重之雖微予<md:KR4h0102_SBCK_044-21b>¶言可必傳
於世無疑也魯穆叔論死而不朽先立徳次立言¶於戲
<pb:KR4h0102_WYG_044-35a>
公之不朽其在是矣况有二肖子益克振勵功名為之¶
後哉二子俱第進士入翰林為庶吉士累轉至今職名
位方¶進而未已皆有光於家學者也因其請辭不獲命
敬書此於¶篇端庶觀者有考焉¶
　　蒲山牧唱集序¶
蒲山牧唱者蒲圻魏公自名其詩集之辭也公名觀字
杞山¶號梅初生丁元衰晦跡蒲圻山中吟詠以自樂入
國朝仕¶且顯矣猶不忘隠居時事故自名其詩以牧唱
<pb:KR4h0102_WYG_044-35b>
而繫之蒲山¶云曽孫銘將刻諸梓屬予序予聞人生感
於物而後有言言¶之成文而有音節者為詩詩足以宣
人情之欣戚體物理之¶隠微極古今事變之得失而格
有高下詞有清新古雅富麗<md:KR4h0102_SBCK_044-22a>¶平淡之殊皆繫乎其人之
所養與所學何如也學博而養正¶詩有不工者哉吾聞
公之隠蒲山也遭世艱虞不忘講習其¶學博通五經諸
史以元季非可仕之時故不仕我¶太祖高皇帝下武昌
聞其名而聘之既至授平江州學正累¶遷至翰林侍讀
<pb:KR4h0102_WYG_044-36a>
學士侍皇太子及秦晉楚諸王授經遷國¶子祭酒與詹
公同宋公濂俱乞歸既行復召還¶上親御奉天門賜宴
倡和以為樂後奉命治蘇州豪民之不¶法者陷於誣以
死既而上悟抵誣者罪復以禮遣柩歸塟¶武昌特賜諭
祭諸王亦致祭焉觀上之所以寵待隆厚終¶始而不替
則其賢槩可知己况能進退以禮不以富貴利達¶繫其
心非素有涵養其能然邪夫所養所學如此故其發於¶
詩也用事工體物切意思深婉而格調高古足以儷盛
<pb:KR4h0102_WYG_044-36b>
唐而<md:KR4h0102_SBCK_044-22b>¶追風雅至於應制諸作壯麗和平尤足以鳴國家
之盛其¶可必傳於世無疑矣矧有賢孫曾為之惓惓表
章如銘者邪¶銘家學有傳初任戸部主事坐累乃外補
揚州府通判以廉¶謹稱其顯揚先徳將有在於詩集之
外者因併書於篇首以¶為之徵云¶
　　奉使安南詩序　　　　　　　　葉　盛¶
天順五年安南國王黎濬為其庶兄琮所弑既而濬弟
灝與¶國人共殺琮以聞明年¶上特命翰林侍讀學士錢
<pb:KR4h0102_WYG_044-37a>
公禮科給事中大梁王君充正副¶使徃冊灝嗣為安南
國王使命在行道出二廣二廣之士¶大夫作奉使安南
詩巻贈其行請為之序夫安南古交趾南¶夷地也我<md:KR4h0102_SBCK_044-23a>¶太
宗文皇帝以義取之¶宣宗章皇帝以仁予之義立而威
以行仁敷而徳以洽所謂¶前聖後聖同一揆也比年安
南壤地連二廣者聞有譁訐之¶風文移紛擾相屬不絶
近數年恭謹自將徃事不一敢萌動¶國人有攘珠合浦
上降㫖詔責之即首伏請罪蓋¶列聖相承仁漸義摩之
<pb:KR4h0102_WYG_044-37b>
久化成之效理勢則然况重以¶皇上神謨廟筭馭夷柔
逺之得其道邪乃者廣㓂作孽¶上遣將臣佩征夷將軍
印視師平㓂而文告之辭旁達邊上¶聞安南使人偵諸
境得印文歸轉相流訛以為王師將有事¶於彼舉國震
疊踰月而始定蓋印即文皇弔伐時物故耳¶噫安南誠
畏威矣而豈皇上光昭先烈一視同仁之意¶哉今錢公
以文學位望當妙選王君以侍從之良副是行吾<md:KR4h0102_SBCK_044-23b>¶知海
濵酋長當恩命之自天其將以昔者畏威之憂移而¶為
<pb:KR4h0102_WYG_044-38a>
今日懷徳之喜奔走俯伏聴受命令使事之有成也必
矣¶於是既書此為序復為四言一首用申告之其辭曰
維¶帝之仁興絶繼世禁亂誅暴斯帝之義維義所加仁
則在¶是嗟爾南人勿怠勿忘勿為玁狁勿為鬼方爾惟
虞芮暨爾¶越裳使車&KR0146;&KR0146;恩言是宣交人感慰抃舞而
前專對之餘為¶我謝焉¶
　　大學要畧序　　　　　　　　　洪　寛¶
大學要畧一書元魯齋許先生直説以教人也夫天生
<pb:KR4h0102_WYG_044-38b>
烝民¶固莫不付之以性而弗能使之皆有以知其所固
有而全之¶固不能無待於教也古之聖人若伏羲神農
黄帝堯舜禹湯¶文武首出庶物作之君師於是人生八
歳而教之以小學之<md:KR4h0102_SBCK_044-24a>¶方十五而教之以大學之要而大
學小學之教蓋已立矣逮¶吾夫子之聖繼羣聖之統以
教詔於天下而人有所啓迪以¶復厥初則大學小學之
教又彌著矣曽子述之作為傳義以¶發其趣朱子因之
集為章句以釋其意由是大學所以教人¶之法彰彰明
<pb:KR4h0102_WYG_044-39a>
甚無以加焉學者由章句而遡其傳義由傳義¶以明夫
聖經若披雲霧而覩青天翦荆棘而循大路坦然由¶之
而造乎大道之要蓋有不知其然而然者矣爰及有元
聖¶道淪湮魯齋先生居司成之重任尋道學之墜緒歴
覧聖經¶旁通傳註撮其大要不工文詞直説大學教人
之方以開示¶後之學者其言約而達微而臧雖庸人孺
子皆有以知這便¶是明明徳新民之説這便是止於至
善之謂這便是格致誠¶正之方這便是修齊治平之理
<pb:KR4h0102_WYG_044-39b>
然後古者大學教人之道聖<md:KR4h0102_SBCK_044-24b>¶經賢傳之㫖莫不煥然融
會洞然昭灼夫豈復有餘藴哉是¶書也傳之雖久而未
盛行逮我¶皇明文教誕興河南憲臣臨海陳先生奉¶勅
提督學校停驂之初首搜儒書得其故本乃沉潛考訂
更¶互演繹補其闕畧發其微義每歴一所輙召校官集
諸生立¶館下出以示之日令講誦親加訓迪凡環黌宫
而觀聴者亦¶無不釋然有悟於心充然自得其理寛叨
領郡寄學校所當¶先也於是謀於同寅桐江聞君孟剛
<pb:KR4h0102_WYG_044-40a>
京口陶君茂各捐俸鋟¶梓以廣其傳嗚呼聖人之道著
於經猶化工之妙著於物雖¶曰簡易易知然非魯齋直
説以教人則微詞奥義孰有以得¶其理而復其性者哉
若是篇者不惟有補於化民成俗之意¶而實有功於聖
門也大矣寛於是忘其固陋叙其歳月於刋<md:KR4h0102_SBCK_044-25a>¶梓
