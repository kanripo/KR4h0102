# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:00.966910
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0454-018皇明文衡-卷之十八.
<pb:KR4h0102_SBCK_018-1a>¶
皇明文衡卷之十八¶
　銘¶
　　　玉兎泉銘(并序)劉基¶
自古有以𫝑軋天下箝人口使和已者鮮不由細㣲以及¶
大此姦人之素能也故髙之馬莾之祥瑞惟其言而莫之¶
違然後大詐行而大欲得矣秦檜之事宋髙宗也以岳將¶
軍之武之忠且排搆之殺其身以及其子反以爲功而宋¶
之君臣莫不從其指則亦何求而不得哉玉兎之泉以淸¶
美爲建業城中第一豈昔顯而今堙者檜實知之耶或有¶
善察土脉工穿井之術者宻以語檜而神之以白兎耶則¶
皆不可知也夫檜之罔民設詐豈下於髙莾哉白兎之是¶
非無關天下之大事是故賢人君子忽之而莫與較於是¶
<pb:KR4h0102_SBCK_018-1b>¶
　乎鄙夫謟子遂探其意而夸之以爲佞是盖不足辯也金¶
　華張孟兼憫泉之芳㓗爲姦人所汚而銘以雪其寃愛物¶
　之良心也予亦悲之爲之作後玉兎泉銘銘曰¶
嗚呼泉乎夫何&KR0499;爲檜所汚世無呉隱之孰昭其誣嗚呼泉¶
乎尼父大聖猶言其主瘠環與癰疽白兎之傳夫何傷於爾¶
歟檜死爲蛆泉潔自如我作銘詩衆惑斯祛嗚呼泉乎終古¶
弗渝¶
　　　奎上人耘杖銘¶
　奎上人得古藤以爲杖而置鋤焉將以兩其用也名之曰¶
　耘杖而劉基爲之銘曰¶
罾可以取魚而不可以縶鴽帶可以繫&KR0237;而不可以貫珠孰¶
𦕈其癯而多乃需旣予老是扶又薉莾之除𢌿康勿趄以弗¶
<pb:KR4h0102_SBCK_018-2a>¶
迷厥𡍼杖乎杖乎歳月逝夫子也予俱¶
　　　器物銘(并序)王禕¶
　古之君子於凡御服之物日用所接者皆著銘焉名其器¶
　而因之以自警則進德修業之功無乎弗在矣大學所載¶
　湯之盤銘大戴記及金匱隂謀所載武王器械諸銘是也¶
　余因&KR0060;取古義卽凡器物各爲之銘非敢貽于愽雅之君¶
　子盖庻㡬動作之間私致其警焉爾合之得五十首(今録)¶
(二十首)¶
　　　　冠銘¶
爾形之端故居吾元吾德苟或愆&KR0154;居人之先¶
　　　　佩銘¶
動中規矩鳴中律呂庻其爲予輔¶
<pb:KR4h0102_SBCK_018-2b>¶
　　　　&KR0130;銘¶
義之趍信之踐毋蹈非毋臨險¶
　　　　枕銘¶
體木而圓于以警吾昏體石而方于以安吾常¶
　　　　席銘¶
我身之逸&KR0006;藉爾以爲&KR0367;也我心之直兮匪爾之可卷也¶
　　　　衾銘¶
舉而施之庇乎一體苟能推之覆幬乎遐邇¶
　　　　帳銘¶
起處毋溷乎而䙝不可徇乎而隱顯公順乎而獨不可慎乎¶
而¶
　　　一笥銘¶
<pb:KR4h0102_SBCK_018-3a>¶
非義勿納非禮勿發¶
　　　　椸銘¶
布帛大素其尚親附也錦繡&KR3005;&KR3005;如之何弗拒也¶
　　　　鼎銘¶
鉉有金玉享受福矣或折爾足覆公餗矣¶
　　　　鏡銘¶
貌之妍醜爾則辨其外心之淑慝爾&KR0154;鑒其內¶
　　　　櫛銘¶
髪之亂也可以理之政之棼也&KR0154;以治之¶
　　　　尺銘¶
百分之積乃成乎尺尺而復累吾不知其止學之爲功固如¶
是¶
<pb:KR4h0102_SBCK_018-3b>¶
　　　　印銘¶
質金相文玉章德之臧名乃長¶
　　　　觚銘¶
以此書文常思明以此書事常思平以此書獄常思生以此¶
書財常思輕¶
　　　　琴銘¶
情性之正以防其滛造化之妙以鉤其深嗚呼聖人吾不得¶
而見之矣欲知舜文王周公孔子者微乎斯音&KR0154;以得其心¶
　　　　匱銘¶
虚其中厥有容維能容乆則充¶
　　　　榻銘¶
坐如尸敬以持有弗荘者人所非¶
<pb:KR4h0102_SBCK_018-4a>¶
　　　屏銘¶
心不可蔽可蔽者目天不可蔽可蔽者人¶
　　　　劍銘¶
水斬蛟鱷陸剸𧰼犀盍少&KR0216;之以全物軀¶
　　　　理齋銘　朱升¶
　理者文理之謂也兩間之物𧰼凡其自然生成者莫不各¶
有文理存焉交互者謂之文條逹者謂之理理之緻者莫¶
如玉故理之爲字以玉而里聲易曰仰以&KR0026;於天文俯以¶
察於地理星之經緯日月道之出入凡在天者莫非交互¶
之文川牝山牡三條兩戒凡在地者莫非條逹之理理緻¶
者莫如玉製字者旣从玉以爲理之字矣玉之外物理之¶
　緻者又莫如木果之栗者故稱玉者曰温&KR0243;而栗然書曰¶
<pb:KR4h0102_SBCK_018-4b>¶
　寛而栗記曰温而理寛也温也疑若爲渾然者故&KR0071;之曰¶
　栗曰理以足其義知此則知理之字本義矣然則古先民¶
　之謂理皆卽物而指其條逹者以示人如所謂文理宻察¶
　足以有别所謂依乎天理批大郤導大窽者非超乎物而¶
　言也自吾夫子之賛易也有曰窮理盡性以至於命而後¶
　之言性理者宗焉夷考夫子之言而求其㫖盖以為理出¶
　於性性原於命聖人作易其&KR0433;数卦爻之用由渾然而䟽¶
　通之則和順於道德而理於義由粲然者而本原之則¶
　窮理盡性以至於命所謂理者未甞以為在性之前者也¶
　程子之言性曰性卽理也朱子以性之仁為愛之理義為¶
　冝之理禮智為恭別之理夫愛也冝也恭也別也四者因¶
　用而後見而其本則出於性譬諸草木其枝柯不一也循¶
<pb:KR4h0102_SBCK_018-5a>¶
　而視其理則皆出於其根是故善言性者因其愛冝恭別¶
　之用不同而窮其理之本諸中者則泝流而源見其𣲖焉¶
　而不混也於是因其用之愛而窮其理之本乎性者則謂¶
　仁因其用之冝而窮其理之本乎性者則謂之義是仁義¶
　禮智也者因愛冝恭別之理而立名者也以朱子愛冝恭¶
　別之理之訓而讀程子性則理也之言則庻乎其可通矣¶
　理云理云渾淪渙漫之云乎哉吾宗有仲兄者淮海之英¶
　也名珍而字理且以理名其齋是得字義之本非常情常¶
　辭也謹述字義爲之齋銘以爲理也者不在於字亦不在¶
　於齋而在於心也銘曰¶
元化黙運流行不巳物𧰼肖之渾然之中有文有理理者條¶
逹亘乎終始有䟽有宻有曲有&KR0033;而無交叕物理惟玉其緻¶
<pb:KR4h0102_SBCK_018-5b>¶
無比理之爲字所以从玉諧聲以里窮理盡性&KR0003;卦有言以¶
理言性有條不紊惟程朱子萬物之理皆備於已彌綸叅賛¶
民生日用咸有統紀原始要終明彼取此&KR0063;事接物行其所¶
知舉而措耳𠋣歟吾宗天資玉美旣珍其名理以爲字齋顔¶
亦爾人見吾宗温然佳士服其夷曠挹其和萃仰其儀&KR0100;未¶
必知其學優其仕事至物來徹上徹下條理如是我作銘詩¶
其&KR0033;如矢稽首齋名洗心聖言秋月寒水¶
　　　菜薖六器銘　唐肅¶
余子治圃越城南屋其中曰菜薖榘軒先生旣銘之唐肅復¶
銘其器六以余子之治圃也其蓺菜也必以鉏銘其鋤曰墾¶
而植本斯立培而垕蘖斯茂衡深淺毋爾茍既蓻矣其灌之¶
也必以甕銘其甕曰泉之容伊德之充泉之吐伊澤之&KR0270;其¶
<pb:KR4h0102_SBCK_018-6a>¶
繘勿贏其挈勿隳勿事乎桔槹之機既灌矣而&KR0708;害焉薅之¶
必以刃銘其刃曰悪草之滋資女以剪夷弗剪而夷則茅塞¶
其蹊艸去矣菜豐矣采之必以筐銘其筐曰掇其美毋以下¶
體歛其實勿滿而溢虚而受之乃其德左之右之慎爾執采¶
而得之芼之必以釡薦之必以盤銘其釡曰漑千斯享于斯¶
我有㫖畜甘如飴彼鼎食者殆而銘其盤曰脂弗我汚兮羶¶
弗我慕兮惟味道之𦔳兮銘已余子曰噫子善銘吾器切於¶
物奥於理其足爲吾儆乎請書之菜薖以繼榘軒之作於是¶
乎書¶
　　　羅經銘　王景¶
　羅經指南車之胤也其法以磁針定其子午子午正而二¶
　十四位皆正噫化機若是之可握以爲之銘曰¶
<pb:KR4h0102_SBCK_018-6b>¶
混而茫規洪厖奠玄黃天昆侖廓八握孰用宣我無爲司南¶
離學坤維役萬靈幹曜星爲民正大化元聖治原翼蟬聮忒¶
其恒馮翼懵杳㝠㝠法其施亂是𨤲静&KR0063;之唯其然握坤乾¶
於萬年¶
　　　世直堂銘(有序)楊榮¶
翰林侍讀文江周功叙名其所居之堂曰世直盖以其六¶
世伯祖伯寛仕宋直寳謨閣憤賈似道誤國嘗䟽斥其奸¶
　會大父鰲溪山長以立元至正中脩三史上書請以宋爲¶
　正統而附載遼金父職方貟外岐鳯　國朝永樂中爲漢¶
府紀善王有異謀作寳賢堂箴以諌三君子者皆言人所¶
　不敢言終不少沮非直道之至其能然乎矧功叙以名堂¶
　其善於繼述又未可量矣爲之銘曰¶
<pb:KR4h0102_SBCK_018-7a>¶
天有直氣在人能全人有直節貴世其傳周之世直寳謨諤¶
諤繼以鰲溪職方有作歴宋及元至我¶
皇明勁辭正色蟬聮厥聲莫熾相奸臣強主弱炎籙旣微孰¶
攻其惡莫紊帝綂夷先華書戎𫝑方昌自尊其徒莫僣王謀¶
窺覬儲位梁園納邪&KR0154;輔以義壮哉朱雲乞斬安昌麟經貶¶
楚董相格王&KR0033;道不容官奚不黜其黜復&KR0045;¶
皇鑑如日文江之滸有堂潭潭喬木如雲欝與天叅我銘先¶
猷以迪乃後永執厥心奕世有耀¶
　　　石磬銘(并序)胡儼¶
　余在雲間友人王以東遺余石磬色&KR0627;而質堅形制曲折¶
　皆出自然非人力所爲左長於右右不及左者寸餘云其¶
　父嘗得之泗州合磬山中叩之其聲泠然以管石聲律中¶
<pb:KR4h0102_SBCK_018-7b>¶
姑洗角毎清夜鼓琴之餘時以小角椎戞擊音韻淸遠儼¶
若神明之臨燕休之際其亦存誠之一𦔳也乃爲之銘曰¶
泗濵之山孕玄璞曲折自然匪礱&KR0355;審音諧律姑洗角聖云¶
遠兮襄不作遺音泠泠度寥廓¶
　　　忠孝堂銘　王直¶
　國家之興必有豪傑卓越之才逹乎忠孝之大節者以翼¶
　昌運纉世功然後能享髙爵重祿以傳于子孫而延之乆¶
　遠若太師英國張公其人也公之尊府河間忠武王昔事¶
　太宗皇帝于潜邸掌護衞兵其姿度雄爽知畧超邁而武¶
　勇絶人最爲上所親任及靖難兵起¶
　上毎授以成算戰勝攻取無難者諸將皆敬讓之時公亦¶
　提兵從王王嘗語公曰吾受　上恩思輔成大業以報殊¶
<pb:KR4h0102_SBCK_018-8a>¶
　遇爾當勠力一心庻㡬如吾志古人以事君不忠涖官不¶
　敬戰陳無勇爲非孝爾能盡忠乃所以爲孝也公頓首受¶
　教奨率所部摧鋒䧟陣所向有功未㡬王薨¶
　太宗皇帝素竒公召而慰勉之俾以其兵自效曰爾毋忘¶
　爾父之志公感　土之德與先王之教益自&KR0108;勵卒成大¶
　勲凡　上有所命南征北伐無不盡其心竒畧偉績載之¶
　信史功名富貴無出其右者迨事¶
　四聖小心寅畏前後四十年如一日公旣受顯爵位師臣¶
　王亦&KR0574;隆命配享　太廟此忠孝之報也暨修¶
　先朝實錄公𠕅爲&KR0101;修　今上皇帝緝熈聖學公實知經¶
　進事敬恭朝夕從容進退凛乎儒者氣𧰼甞謂直曰先王¶
　以忠孝爲訓吾旣奉以周旋不敢失墜雖幸而有立然今¶
<pb:KR4h0102_SBCK_018-8b>¶
老矣惟　列聖之大德不敢忘於心而亦敢忘先王之舊¶
　訓乎因掲以名堂將終勉之且使吾子孫登斯堂者亦思¶
　所以&KR0071;吾志日夜勉焉盡心於其職庻無&KR0018;於　國而亦¶
　不辱其先子宜爲我銘直聞之忠孝臣子之大節天理之¶
當然也誠能盡其道則必享福祿之榮而子孫保之昔者¶
　召穆公能嗣其祖康公之業有功於周宣王錫之圭瓉秬¶
鬯以祀其先祖又錫之山川土田以傳其子孫詩人歌之¶
　至今誦焉公嗣先王勲烈著於　國家顯榮褒大實有累¶
朝之錫命誠無讓於穆公而尤惓惓以忠孝自勉且以勉¶
其後之人　國家有億萬年之慶張氏之福亦豈有窮哉¶
　乃爲之銘曰¶
天生斯民賦厥𠂻爲子必孝爲臣忠惟師英公德兼崇卓立¶
<pb:KR4h0102_SBCK_018-9a>¶
宛有前賢成桓桓先王才且雄捧日直上扶桑東奄然馭¶
氣超鴻濛祗率遺訓纉武功披雲卷霧開䀲蒙九霄&KR0108;躍攀¶
飛龍宣威蠻貊靡不通明明¶
列聖眷遇隆仁漸義洽恩豐彤紀勲旂常銘鼎鍾王亦顯祀¶
升閟宫周家召虎庻其同孜孜夙夜懷謙冲掲以銘堂圖始¶
終朂爾後嗣躡今蹤事君奉先益致恭國家萬年福無窮¶
　　　鐘銘¶
　鐘之作官府以謹朝夕浮屠老子之宫以嚴祀而近世富¶
室多置焉何居予旣作祠堂以祀　祖考諸子取嚴奉之¶
　意亦請置鐘予則兼取謹朝夕之義欲以警昏惰故弗拒¶
　因推　祖考示教子孫之心而爲銘曰¶
有鐘在縣聲聞于天祠事則甚䖍然惟德是先進脩之功夙¶
<pb:KR4h0102_SBCK_018-9b>¶
夜當惓惓若沉酣麯蘖之毒恣肆於袵席之安雖殷殷闐闐¶
而聽之藐然迷天理之途溺人欲之淵昏惰而弗悛既不可¶
謂孝亦豈曰能賢則神將厭之而何福之有焉嗟爾子孫警¶
&KR0357;弗愆勉而有以百世之傳¶
　　　公勤堂銘　馬愉¶
　刑部侍郎楊侯彦謐采¶
襃嘉語名其堂曰公勤盖欲視警以求乎不&KR0018;也間以求言¶
故爲銘以相之銘曰¶
善事服衆匪公弗得樹勲立業匪勤不克克巳循理公孰與¶
儔無倦匪懈勤孰與侔是以君子務其在已人爵既修天爵¶
自至有偉楊侯公勤名堂副以吾力襃自¶
綸章書成㓕&KR0059;易勉不息積善有慶惠迪乃吉昔聞其語今¶
<pb:KR4h0102_SBCK_018-10a>¶
見斯人駸駸夙夜造何可倫¶
　　石鐘山銘(有序)楊守陳¶
彭蠡之口有山名石鐘尚矣後魏酈元以爲下臨&KR0055;潭微¶
風鼔浪水石相搏響若洪鐘也而唐李渤非之謂如其&KR0003;¶
則瀕流庶&KR0280;皆可貫以斯名盖潭際雙石叩而聆之南聲¶
凾胡北音清越是石鍾也而宋蘇軾非之謂石之鏗然有¶
聲者所在皆是何獨此以鐘名盖山下皆石穴微波入之¶
聲噲吰如鐘鼓中流大石空中多竅與風水吞吐有窽坎¶
鏜鞳之聲嘗親察而得其實故是酈矣而周必大又謂上¶
鐘石髙四尺下鐘石濶餘丈叩之皆響&KR0002;鍾磬他石則否¶
復是李焉余謂波間衆竅其豐山之自鳴者乎潭際雙石¶
其宋左師之毎擊者乎是皆可謂鐘也然瀕流庶峯其下¶
<pb:KR4h0102_SBCK_018-10b>¶
響&KR0002;鍾者盖鮮石之髙大而叩之凾胡清越如兩鍾石者¶
亦安得所在皆是且山之以物象名者&KR0002;石鼓文筆之𩔖¶
亦豈必爲天下獨然後名哉昉名山者其舟而察諸波間¶
　邪果&KR0282;而叩諸潭際邪抑&KR0002;大寜之山嘗有巨石狀如大¶
鏞而今巳爲波淪之九鼎火焚之崑玉邪是皆不可知者¶
事不目見耳聞而可臆㫁其有無蘇之戒也前四人皆目¶
見耳聞而言猶不能定於一余固不敢臆㫁顧區區一山¶
名何損益於天下亦無足&KR0055;辨者聞之故老我¶
太祖髙皇帝伐僞漢陳友諒時駐師湖口嘗登是山旣而大¶
捷友諒殪焉時群敵惟友諒最彊難克肆勞¶
六飛躬駕後戡四方皆指授將帥𫝑爲破竹然則湖口之捷¶
實天下之基也方登山時¶
<pb:KR4h0102_SBCK_018-11a>¶
廟筭先定聖謨孔神髙陟遠覽之頃固已空七澤而奄八¶
荒矣抑或山&KR0149;水伯變草木爲甲兵驅龍魚爲蹕警以張¶
皇威助　聖武邪凡山川𫉬一賢貴登臨以名於世皆可謂¶
幸是山廼蒙¶
玉趾親臨¶
龍顔寵顧一岑一壑至今猶有輝耀何幸尚焉古之人睹河¶
　洛則思禹功徃在元季微我¶
髙祖民其殱矣今四海内外百年之間庶職恬逸萬民乂和¶
　雖群動庶植猶勝於亂世之烝&KR0058;者皆¶
髙祖戡定輯寧之勞而¶
列聖紹述喣嫗之澤也凡登是山者左顧彭蠡右瞻金陵江¶
　漢之心其可巳哉兵部正郎王尚忠嘗讀書于山之佛閣¶
<pb:KR4h0102_SBCK_018-11b>¶
間屬余言故爲之銘俾鑱諸崖石用告来者舎其細而懷¶
其大云銘曰¶
楚有巨浸漫五百里曰鄱陽湖盖古彭蠡陽烏攸居禹貢¶
肇紀其委之窮或扼其衝有山時起㠎嶫穹窿水經載之其¶
名石鐘徃在元季有梟横厲江漢之間雲擾麻沸崇岡震驚¶
汔可小愒　天命¶
聖武舟師徂征矛㦸百萬飈馳霆鍧烈火西耀煌煌赤城虜¶
衂而逋岠之湖口廼躋兩鍾以望九有鸞旗前登羽衛擁後¶
猿麋群迓魚媵鳥將雲霞增耀木石焜煌¶
天覽電曯已空荆湘玉輅方降捷音沸騰矢激酋殪厥衆角¶
崩或者草木&KR0108;爲甲兵四方群敵兹虜惟劇一鼔殱之餘何¶
庸力席卷萬&KR0022;拯其焚溺永康兆民垂億萬世¶
<pb:KR4h0102_SBCK_018-12a>¶
峻徳穹勲惟天其至謂山盖髙&KR0154;足與儷山有巨石舊銘禹¶
功苔蝕蘚剥有光流虹相古勲業亦銘𪔂鍾於皇¶
聖明式配神禹宜偕厥銘以耀終古厲我臣民無忘¶
烈祖¶
皇明文衡卷之十八¶
<pb:KR4h0102_SBCK_018-12b>¶
