# -*- mode: mandoku-view -*-
#+TITLE: 明文衡
#+DATE: 2015-09-23 10:33:23
#+PROPERTY: JUAN 97

¶
<md:KR4h0102_SBCK_097-1a>¶
<pb:KR4h0102_WYG_097-1a>
欽定四庫全書
　明文衡巻

九十七¶
　　　　　　　　　　　　明　程敏政　編
　祭文¶
　　禡牙文　　　　　　　　　　　胡　翰¶
維嵗甲辰正月某日淛東行中書省右丞李某以清酌
潔牲¶禡于大牙之神惟國大事曰祀與戎凡我有衆罔
敢弗㳟在¶昔草昧誕啓武功涿鹿揚靈牧野奮庸承天
<pb:KR4h0102_WYG_097-1b>
休命惟神是崇¶於皇漢祖奄起沛豐申嚴秩禮丕顯軍
容百王繼軌庶士承¶風伊予不武荷國委寄授鉞端闈
總干東鄙列城效順羣醜¶慕義匪曰予能實神之賜赫
赫靈旗道揚神威天日清照風¶雷厲飛睽睽萬目具瞻
指揮何揮不躍何指不披薄海内外¶日所出入憺其於
鑠罔不震讋肆于將士一乃心力鞠躬將¶事不越咫尺
春酒既嘉潔牲孔腯是用昭假令典有則神其<md:KR4h0102_SBCK_097-1b>¶臨之尚
永我翊宣我神武祚我明德削平僭亂佑我民物如¶周
<pb:KR4h0102_WYG_097-2a>
如漢如古有國登于至治報祀罔極¶
　　祭胡先生文　　　　　　　　　蘇伯衡¶
嗚呼仲申良金美玉庶足以方公學術之精純商鼎周
彛庶¶足以擬公述作之古雅惟嚴毅以自持曾毁譽之
不暇故不¶合者甚多而合者恒寡方年嵗之壯盛侣麋
鹿而在埜逮景¶迫於桑榆乃¶聖主之遭逢承特招之明
詔邇清光於九重體右文之¶至意振教鐸於一邦及元
史之纂修遂大筆之獨當㕘公論¶以褒貶深上契於宸
<pb:KR4h0102_WYG_097-2b>
衷然而寶懷而不售材蓄而不試代¶言顧問¶上雖注意
於柄用引年乞歸公則必行其素志得不以聲譽<md:KR4h0102_SBCK_097-2a>¶之隆
吾所謂富而不在乎禄之豐道德之究吾所謂貴而不¶
在乎位之崇不然既俞所乞拂袖而還長山之下竹林之
間僦¶屋以憩貸田以耘非樵牧以為伍則猿鶴之同羣
亦獨何樂¶而志氣欣欣嗚呼仲申意謂百齡以重鄉郡
何斯文之寡佑¶嬰微疾而遽病昔者相過塞坐書詩英
俊在列笑談麈揮今¶者之來室是人非帷交塵網庭暗
<pb:KR4h0102_WYG_097-3a>
履綦嗟距公之云没曾居¶諸之幾時慨夫事之殊異忽
乎已至於斯更一二嵗徵文獻¶於門牆者何從仰其音
徽牧牛羊於丘壟者誰復為之呵撝¶又况一紀必世乎
此吾黨所以重反袂而欷歔也雖然生必¶有死盛必有
衰猶旦有夜理固若兹惟古聖賢其身雖没而¶其名永
垂者亦惟託德業與文辭公之所藴固不見於設施¶公
之所作則與古人而並馳其味也雋其聲也希大篇短
章<md:KR4h0102_SBCK_097-2b>¶細書深刻者有不家傳而人誦之然則公固自有没
<pb:KR4h0102_WYG_097-3b>
而不湮¶者存矣吾黨嘘唏又奚以為聊緝此言以侑一
巵蓋不獨慰¶公於九京亦將塞後死者無窮之悲嗚呼
仲申以為是乎以¶為非乎¶
　　為廖平章祭常忠武王文¶
永忠昔與伯氏有衆一旅知天命之有在爰委身於¶真
主奔走禦侮目彼淮土方艱難險阻之備嘗豈自意得
見¶王於和陽之滸立談之間分投氣合有如肺腑余亦
不自知¶其何以同事戎行至於今蓋十六寒暑惟王文
<pb:KR4h0102_WYG_097-4a>
武全材有力¶如虎雖猛將之盈庭孰英風之敢擬况於
余孱弱而敢與王¶齒每受命從征輒忘其懦怯而相與
犄角者實思附乎驥¶尾至於奬率六師灑掃九宇上以
報答<md:KR4h0102_SBCK_097-3a>¶聖明下以乂安遐邇則王之所自許今南征北伐
日闢地千¶里混一之功佐運之勲震今而耀古真可謂
不負平生之語¶矣何堂堂山立之軀遽奄忽其蟬蛻將
下民之無祿抑脩短¶之有數然王之表表者固雖死猶
生而聲名與國同休於千¶萬世也余之歔欷而涕泗交
<pb:KR4h0102_WYG_097-4b>
墜則念情好於疇昔感幽明之¶異路而已耳於乎哀哉¶
　　祭淛江潮神文　　　　　　　　謝　肅¶
呉越之交浙江中界吐吞海潮或小或大滔天沃日雷
湧霆¶轟馮其氣勢必有神靈烈烈伍王素車白馬倐隂
而陽與濤¶上下赫赫武肅稱呉越王射潮使伏鐡倚若
舂二王攸止妖¶遁鬼匿陽侯海若亦率乃職我維司憲
偕彼同寅奉¶天子命將按七閩羣黎是綏百司是糾頑
廉懦立風俗再造<md:KR4h0102_SBCK_097-3b>¶鎮鑄一方實在此行道出淛江駕以
<pb:KR4h0102_WYG_097-5a>
艂艭惟神祐我濤波不¶驚蛟龍黿鼉滅跡潛形太虚空
闊山川清美長風送颿一日¶千里峩峩閩闗不逺伊邇
省風問俗使節戾止賴神之休去¶險即夷一觴是奠神
其受之尚享¶
　　祭誠意伯文　　　　　　　　　呉公願¶
維元政之失馭兮豪傑奮其並興驅齊民使荷戈兮銷
鋤犁¶以為兵勝負迭其相受兮弱之肉而强是食競侵
畧以僭竊¶兮紛盜據乎南北塵滃滃兮而眯目兮燄炎
<pb:KR4h0102_WYG_097-5b>
炎而漲天計剽¶殺為功庸兮孰黔首之汝憐繄穹蒼之
念亂兮實挺生夫¶聖明擐仁義為甲胄兮嬰忠信以為
城江淮翕其景從兮顧¶瞻金陵而是都豈有君而無臣
兮疇啓予之雄圖惟先生之¶壯志兮夙藴皇王之學鄙
管樂之陋或枉兮謂伊呂之可作<md:KR4h0102_SBCK_097-4a>¶神諒兆於幾先兮吾
將察夫璿璣覩王氣之攸屬兮知¶帝命之所歸虎嘯谷
以生風兮雲出岫而隨龍鬱予衷之耿¶耿兮舎¶聖人其
焉從應聘命以效忠兮驩契合於諾唯神籌秘計¶不
<pb:KR4h0102_WYG_097-6a>
可以言喻兮恒決勝於千里彼偽漢之搶攘兮舳艫肆
其¶横江陳我師於彭蠡兮殪封豕於莊浪長驅直抵其
巢穴兮¶循豫章而東之蘄黄與鄂嶽兮固風靡而無遺
先聲讋兹兩¶浙兮復禽張而繫方操破竹之形勢兮七
閩惴其敢當聞西¶北鄙之人兮曰奚為而後我征不庭
而撫順兮不再鼓而俱¶下雖天道之助佑兮亦將軍之
用力也發蹤跡以指示兮允¶先生之成績也¶皇錫爵以
酬勞兮位次亞夫公侯效子房之勇退兮願從赤<md:KR4h0102_SBCK_097-4b>¶松以
<pb:KR4h0102_WYG_097-6b>
遨遊胡二豎之構患兮動¶宸衷之憫惻¶帝曰卿其遄歸
兮畀優游於祿食賜絲綸以褒美兮示¶睿眷之不忘駕
蒲輪以言旋兮桑梓賁其寵光仁者必得其¶夀兮諒理
數之可推謂隂隲之獲報兮宜愈享於期頤泰山¶頽而
梁木壞兮忽溘焉其云亡不憖遺於一老兮使斯文之¶
遽喪古之人圖夫不朽兮惟立功與立言建茂勲於開
國兮¶况著述之必傳秉二美而並載兮流芳藹於青史
求鴻名於¶無斁兮亘萬古其猶不死嗟鯫生之多幸兮
<pb:KR4h0102_WYG_097-7a>
望餘光之有年¶曩叨班於朝著兮沐數載之嘉言承恩
例以聮歸兮敢景¶行於先哲偕同心之友朋兮敬瓣香
之是𤑔登瘠牲于几俎¶兮崇清酤之盈觴匪飲食之足
尚兮庶至誠之馨香菊采采<md:KR4h0102_SBCK_097-5a>¶而垂華兮露泠泠而淒其
靈惝怳之不昧兮魂髣髴而來思¶尚饗¶
　　告山川壇文　　　　　　　　　葉　砥¶
維洪武年嵗月朔日榮祿大夫同知大都督府事南雄
侯趙¶某今遣某官謹以潔牲醴幣昭告于山西闔境山
<pb:KR4h0102_WYG_097-7b>
川之神¶曰惟靈秀氣所鍾流峙成質長養萬物潤澤羣
生為利甚溥¶其功不細於赫厥靈實奠兹土風雨以時
民物以阜災癘以¶消盜賊以弭山寧川謐是曰神職國
之盛典報祀維時乃¶崇壇墠乃潔牲幣其或不然曷庸
神為蠢兹殘㓂烏合其衆¶嘯聚巖崖如魑魅然屢勤王
師迄無所獲急則獸奔緩則蜂¶聚擾吾赤子掠吾土毛
為時害者獨在于斯堂堂¶天朝萬邦職貢東漸西被聲
教旁敷云胡茲境稂莠弗除<md:KR4h0102_SBCK_097-5b>¶天子曰咨爾往視師載揚
<pb:KR4h0102_WYG_097-8a>
我武必殱厥魁我臨我衆既戒以¶誓用祭明神祈爾隂
佑敢告¶
　　祭宋景濂先生文　　　　　　　方希古¶
公之量可以包天下而天下不能容公之一身公之識
可以¶鑑一世而舉世不能知公之為人道可以陶冶造
化而不獲¶終于正寢德可以涵濡萬類而不獲蓋其後
昆其所有者皆¶衆人之所難勉而未嘗自以為足其所
遇者皆衆人之所難¶處則快然委命而不置乎慼欣此
<pb:KR4h0102_WYG_097-8b>
公之所以跨越前古㧞彚¶超倫控宇宙而獨立後天地
而長存者乎世烏足以知之徒¶傳誦其雄文執其詞者
惑其意得其似者失其真彼好慕者¶且若此又何怪乎
臧倉與叔孫宜文公之厭斯世而不居甘¶逺跡於峨岷
蓋將弔重華於九疑唁屈子於江濱而不忍汙<md:KR4h0102_SBCK_097-6a>¶乎流俗
之埃塵也然則公固以死生榮辱為夢幻得失毁譽¶為
浮雲六合之内孰非其第宅薦紳之士皆若其曾𤣥尚
何¶窮達之足云乎吾獨悲歎而不止者上以憂乎斯道
<pb:KR4h0102_WYG_097-9a>
下以憫¶乎斯民愧受恩而未報懼來者之無聞嗚呼哀
哉公其舎此¶而安之豈其與形俱逝與物同泯乎吾猶
髣髴見公騎風馭¶氣鞭日月而叱星辰遨遊乎崑崙之
野出入乎無窮之門是¶蓋處乎世者止七十有三年而
不死者不知其幾千萬春其¶遇乎人者雖若艱危而可
痛而樂乎天者不可數計而具陳¶而吾猶噭噭哭于山
巔與水濆是皆公之所笑而奚能酬教¶育之厚恩嗚呼
哀哉列泰華以為殽注滄海以為樽吾知公¶之不我顧
<pb:KR4h0102_WYG_097-9b>
而庶幾可以報公者習其所聞以求不負乎明訓¶行其
所得以冀有益於黎元酹皇天與后土尚同鑒乎斯言<md:KR4h0102_SBCK_097-6b>¶　　祭王原采文　　　　　　　　　楊士竒¶
於乎先生之學聖賢是師先生之行綱紀允持先生之
心金¶石其貞先生之志雪霜其明浩然歸全乘雲翩翩
我懷先生¶崇山長川桐川之藏既固且深遥致觴奠神
乎其歆¶
　　祭少師東里楊公文　　　　　　黄　淮
<pb:KR4h0102_WYG_097-10a>
嗚呼公之德業文章簡在宸衷播聞中外煥若日星之
昭¶晰固不待區區贊美之蕪詞然而公之與我也道義
交情終¶始無違茍不託之於觚翰曷以致夫感仰之私
淮自筮仕以¶來五十年于兹升沉榮辱與時推移厥初
承乏職兼兩制僚¶友之中公尤我知情之相孚堅如膠
漆事之可否信若蓍龜¶逮夫鸞輿北狩¶青宫監國慎簡
宫僚以勵翼惟我與公而相依異體同心合<md:KR4h0102_SBCK_097-7a>¶轍並趨獻
可替否一出于正竭謀殫慮靡憚勞劬晉錫便蕃¶光照
<pb:KR4h0102_WYG_097-10b>
倫輩百責所萃曾莫敢支夫何人事之錯迕豈料災禍¶
之荐罹公方入對¶明廷旋復釋還故職我則拘幽圜土
一滯十稔有竒常承憫¶惻之念屢餽藥食之資詗我音
耗撫我癡兒綢繆懇悃久而¶不衰忽沾湛恩之汪濊聿起
涸轍之枯魚復聮裾而接佩¶同振迅於亨衢何予孽之
未殄遽攖患而遄歸莫致寸忱之¶報空馳尺素之書俄
聞凶問歘然逺至使予拊膺躑躅北望¶而呼號沾衣被
面灑涕淚之漣洏嗚呼哀哉公年八十夀亦¶云多奚必
<pb:KR4h0102_WYG_097-11a>
耄期然而淮獨為公痛惜者不在夀之崇卑嗟惟¶冢嗣
悖嚴訓而淪惑致陷身於危機由是積憂而成疾徒懷¶
憤懣而莫追幾使垂成之偉績止乎一簣之有虧幸遇<md:KR4h0102_SBCK_097-7b>¶皇上恢宏天地之大德眷念先朝之舊臣其在告也賜¶
璽書以慰釋其蓋棺也隆贈䘏以加恩公之哀榮始終¶
亦可謂全矣復何言焉闗河邈悠緘辭致奠矯首文江
豈勝¶瞻戀嗚呼哀哉尚饗¶
　　祭兵部尚書陳洽文　　　　　　金幼孜
<pb:KR4h0102_WYG_097-11b>
惟公之生性行貞純忠謹謙和翼翼恂恂初以才薦首
列近¶侍繼典銓衡載職大理夙夜弗懈惟明惟公實稱
委任仰副¶宸衷交人梗化肆造叛逆公贊元戎屢效勞
績閲厯二紀撫¶鎮炎陬累征不靖惟公懷憂寧橋之役
公謀既善彼拒弗納¶失在輕戰師徒為衂冦勢披猖惟
公秉義奮氣彌剛公蹈白¶刃如履平地一心為國有死
無貳孤忠偉節日月争光凛凛¶英風振于遐荒公死如
歸國有懿典生著榮名殁尤光顯<md:KR4h0102_SBCK_097-8a>¶稽行賜諡恩䘏有加
<pb:KR4h0102_WYG_097-12a>
命子以官鸞誥實華予忝交游夙敦¶情好公既永逝益
增悲悼有殽載爼有酒盈樽一觴致奠靈¶爽如存¶
　　祭呉司業文　　　　　　　　　楊　溥¶
嗚呼吾友其亡矣夫知吾友者重為古道惜也古之學
者守¶道不貳世或雜以異端吾友非周孔之道未嘗形
諸語言古¶人慎於交際世或以辭色取合於須臾吾友
非道同德合黙¶黙自如人惟矯矜恥於服善去道為益
逺吾友人告之過則¶引咎自責不假乎强勉古人以直
<pb:KR4h0102_WYG_097-12b>
道為心世或務智術矯致¶物情吾友之待人則惟其誠
人皆知古人為可師惟其溺於¶利欲或不免於支離吾
友視之雲霄羽毛江漢流凘故其發跡翰¶苑師表成均
而四海交游六館之士皆儗於古人也使人皆<md:KR4h0102_SBCK_097-8b>¶吾友則
無懷葛天唐虞三代惟人不吾友而後彼此町畦始¶終
芥蔕予與吾友託交三十年道義之篤曾不以夷險而
變¶遷予昔南歸謁公於久别之餘篝燈夜語曾不足以
盡區區¶及予北往承途之便知吾友之遽亡雖萬千艱
<pb:KR4h0102_WYG_097-13a>
難亦當一見¶嗚呼吾友亡矣予何能淑言不盡情望風
而哭¶
　　祭柱國平江恭襄侯陳公文　　　周　忱¶
嗚呼公之器量超出乎衆人之表公之忠義深結乎¶主
上之知受¶三朝之眷倚提十萬之雄師渉川航海智勇
並施内則足倉¶儲於天府外則耀聲威於邊陲晚居東
楚兼任保釐冀兵民¶之緝睦務鎮静而撫綏况乎笑談
尊俎淹貫書詩當吐辭而¶發論咸卓絶而瑰竒此又縉
<pb:KR4h0102_WYG_097-13b>
紳君子之所同仰豈獨介胄之<md:KR4h0102_SBCK_097-9a>¶士愛戴而歸依忱未學
無似德菲位卑辱忘年而託契常與¶進而不遺毎轇轕
於議論必更僕而移時謂之知己胸臆匪¶凡人之可窺
轉般有法公欲與我規畫而同為海運有録公¶欲屬我
編次而序之事未及就言猶在耳別僅兩月而公奄¶及
於大期嗚呼是可哀也已㑹通之河漕運攸資曰埧曰
閘¶曰堰曰堤後千百世覩公之蹟者雖庸人孺子亦將
感慨而¶懷思矧我同事得失相規一旦永訣安得不灑
<pb:KR4h0102_WYG_097-14a>
涕而歔欷公¶之為國臨絶不衰遺表所奏公爾忘私進
爵錫諡¶天恩疊推公有令子克紹靡違去嵗此月陪公
北馳¶天子有詔同趨丹墀今我復往公不可追艤舟淮
浦瞻望靈¶帷爰感今而念昔致薄奠而陳辭公兮不昧
鑒我傷悲¶
　　祭岐男文　　　　　　　　　　錢　溥<md:KR4h0102_SBCK_097-9b>¶嗚呼自吾之使交南也汝與弟嶧皆力疾迎至于揚州
比歸¶自交南也而嶧已死矣吾既哭之而來京汝復送
<pb:KR4h0102_WYG_097-14b>
至于揚州¶見汝體羸氣弱不宜以即逺遂留汝就醫于
東呉豈期别踰¶半載而汝亦死矣嗚呼痛哉向吾同使
事者四人或鍾瘴癘¶之疾或愆使命之宜皆悒悒不自
安而吾獨少此二患豈天¶欲奪吾二子而俾之以茍全
邪抑吾實不德而致天之殃吾¶後邪不然何間闗萬里
之險勞苦一載之餘而吾二子之禍¶不一免也嗚呼痛
哉初汝以兄治家有弟尚㓜故獨從侍於¶我者久每嵗
時稱夀坐我夫婦于堂上具觴豆率妻女升勸¶盡驩而
<pb:KR4h0102_WYG_097-15a>
退衣冠楚楚然眉目皎皎然為可愛嗚呼今復得有¶是
乎吾每朝退汝必升堂致問暮則祗候于門或禀命而
出¶應時以歸氣象雍雍然言論欵欵然為可喜嗚呼今
尚得見<md:KR4h0102_SBCK_097-10a>¶是乎汝年十四五即能詩綴文往往出諸長者
右卿士大夫¶見之慮有少年高科之不幸豈十載四舉
皆阻于病病日深¶學日篤尤冀脱晦而嚮明成大器于
晚就去年哭汝弟猶曰¶汝在也而今又哭汝矣嗚呼尚
復誰可望乎言念及此痛裂¶于心則天下之痛尚孰有
<pb:KR4h0102_WYG_097-15b>
甚于我哉汝於丙子冬生一子啓¶定而夭繼而生二女
以兄之子啓賓為之後二女則取赴京¶來教養之以待
成不知汝禀此明秀之質懷此抑鬱之志而¶精靈所在
復念爾父母兄弟乎念爾妻女乎化為祥雲列星¶而上
燭乎殞之於地者為金玉乎為仙芝靈草乎吾皆不得¶
而知也吾今寢不成寐言莫能文遣家人告汝兄以𦵏
期復¶書此以祭汝汝能假之于夢寐以告我乎嗚呼痛
乎哀哉尚¶饗<md:KR4h0102_SBCK_097-10b>¶
<pb:KR4h0102_WYG_097-16a>
　　翰林院祭李文達公文　　　　　劉定之¶
公生中土河嶽降英魁鄉對廷際于聖明¶宣廟擢材¶英
皇授職遂由宰屬荐陞華級諸部乃佐黄閣乃居天順
返¶正日贊訏謨公之事¶主有始有卒¶裕陵復土甫終遏
密公亦往矣龍髯追攀乘彼白雲仙馭¶乃㕘公之事親
封以孤保父子横玉以至于老既送考終遽¶從九原忠
孝克終其曷如焉¶天子念公贈諡𦵏䕃朝行惜公弔賻
哭臨矧僚與屬永訣顯¶幽陳辭靈几以侑醪羞
<pb:KR4h0102_WYG_097-16b>
　　祭薛文清公墓文　　　　　　　胡　謐<md:KR4h0102_SBCK_097-11a>¶於乎世有所謂義理詞章之儒其學異趨也而公則因
文見¶道深味其腴觀公讀書兩錄益充乎其有餘也又
有所謂道¶德功名之士其心異致也而公則實與位稱
不少為累考公¶厯官諸績殆確乎其無愧也若公者雖
古人為難能而謂今¶世之易得邪是宜¶朝廷倚之為輔
弼薦紳視以為矜式也而謐小子雖夙廑山¶斗之仰且
幸出於門下然未獲執摳趨以承一日之誨益也¶詎意
<pb:KR4h0102_WYG_097-17a>
自公請老而歸而遂成永隔邪此豈特謐小子之不幸¶
而實斯世斯文所共惜也兹謐持節西來過公墓下不
能不¶感今懷昔徒稔九原之長憶也於乎龍門之陽其
山蒼蒼其¶水湯湯公之流風餘澤尚將同其永長矣乎
謐庸俾有司祠¶諸學宫以與鄉之漢太史令隋文中子
諸賢後先而相望庶<md:KR4h0102_SBCK_097-11b>¶幾英靈千載萃止一堂以益增乎
山川草木之光爰復矢詞¶以告跽獻此觴匪展謐一人
之私蓋將廣觀法於鄉邦伏惟¶尚饗
<pb:KR4h0102_WYG_097-17b>
　
　
　
　
　
　
　
　明文衡巻九十七
