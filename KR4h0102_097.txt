# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.685670
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 97
#+PROPERTY: FILE SB04n0454-097皇明文衡-卷之九十七.
<pb:KR4h0102_SBCK_097-1a>¶
皇明文衡卷之九十七¶
　　祭文¶
　　　禡牙文　胡翰¶
維歳甲辰正月某日淛東行中書省右丞李某以淸酌潔牲¶
禡于大牙之神惟國大事曰祀與戎凡我有衆罔敢弗恭在¶
昔草昧誕啓武功𣵠鹿揚&KR0149;牧野奮庸承天休命惟神是崇¶
於皇漢祖奄起沛豐申嚴秩禮丕顯軍容百王&KR0071;&KR0100;庻士承¶
風伊予不武荷國委寄授越端闈摠干東裔列城効順群醜¶
慕義匪曰子能實神之賜赫赫&KR0149;旗道揚神威天日清照風¶
雷厲飛睽睽萬月具瞻指揮何揮不躍何指不披薄海內外¶
日所出入憺其於鑠罔不震讋肆于將士一乃心力鞠躬將¶
事不越咫尺春酒旣嘉潔牲孔瞃是用昭假令典有則神其¶
<pb:KR4h0102_SBCK_097-1b>¶
監之尚永我翊宣我神武祚我明德削平&KR0427;亂佑我民物如¶
周如漢如古有國登干至治報祀罔極¶
　　　祭胡先生文　蘇伯衡¶
嗚呼仲申良金美玉庻足以方公學術之精純商鼎周彛庻¶
足以擬公&KR0274;作之古雅惟嚴毅以自持曾毀譽之不假故不¶
合者甚多而合者恒寡方年歲之壯盛侣麋鹿而在埜逮景¶
迫於桑榆乃¶
聖主之遭逢承特招之　明詔邇淸光於　九重體右文之¶
至意振教鐸於一&KR0022;及元史之纂修遂大筆之獨當叅公論¶
以褒貶深上契於　宸𠂻然而寳懷而不售材蓄而不試代¶
言顧問¶
上雖注意於柄用引年乞歸公則必行其素志得不以聲譽¶
<pb:KR4h0102_SBCK_097-2a>¶
之隆吾所謂富而不在乎禄之豐道德之䆒吾所謂貴而不¶
在位之崇不然旣俞所乞拂䄂而還長山之下竹林之間僦¶
屋以憇貸田以耘非樵牧以爲伍則猿鶴之同群亦獨何樂¶
而志氣欣欣嗚呼仲申意謂百齡以重鄉郡何斯文之寡佑¶
嬰微疾而遽病昔者相過塞坐書詩英俊在列笑談塵揮今¶
者之來室是人非帷交塵網庭暗履綦嗟距公之云沒曾居¶
諸之幾時&KR0099;夫事之殊異忽乎巳至於斯更一二歳徴文獻¶
於門墻者何從仰其音徽牧牛羊於丘壟者誰復爲之呵撝¶
又况一紀必世乎此吾黨所以重反&KR0209;而歔欷也雖然生必¶
有死盛必有衰猶旦有夜理固&KR0002;兹惟古聖賢其身雖沒而¶
其名永埀者亦惟托德業與文辭公之所藴固不見於設施¶
公之所作則與古人而竝馳其味也雋其聲也希大篇短章¶
<pb:KR4h0102_SBCK_097-2b>¶
細書&KR0055;刻者有不家傳而人誦之然則公固自有沒而不堙¶
者存矣吾黨嘘唏又奚以爲&KR0147;緝此言以侑一巵蓋不獨慰¶
公於九京亦將塞後死者無窮之悲嗚呼仲申以爲是乎以¶
爲非乎¶
　　爲廖干章祭常忠武玉文¶
永忠昔與伯氏有衆一旅知天命之有在爰委身於¶
眞主奔走禦侮目彼淮土方艱難險阻之備嘗豈自意得見¶
王於和陽之滸立談之間分投氣合有如肺腑余亦不自知¶
其何以同事戎行至于今蓋十六寒暑惟王文武全材有力¶
如虎雖猛將之盈庭孰英風之敢擬况於余孱弱而敢與王¶
齒毎受　命從征輙忘其懦怯而相與掎角者寳思附乎驥¶
尾至於奬率六師灑掃九宇上以報答¶
<pb:KR4h0102_SBCK_097-3a>¶
聖明下以乂安遐邇則王之所自許今南征北伐日闢地千¶
里混一之功佐運之勲震今而耀古眞可謂不&KR0018;平生之語¶
矣何堂堂山立之軀遽奄忽其蟬蛻將下民之無禄抑脩短¶
之有數然王之表表者固雖死猶生而聲名與國同休於千¶
萬世也余之歔欷而涕泗交墜則念情好於疇昔感幽明之¶
異路而巳耳於乎哀哉¶
　　　祭淛江潮神文　謝肅¶
呉越之交浙江中界吐吞海潮或小或大滔天沃日雪湧霆¶
轟馮其氣勢必有神靈烈烈伍王素車白馬倐隂而陽與濤¶
上下赫赫武穆稱呉越王射潮使伏鐡𠋣&KR0002;春二王攸止妖¶
遁&KR0017;匿陽侯海&KR0002;亦率乃職我維司憲偕彼同寅奉¶
天子命將按八閩群&KR0058;是綏百司是紏頑廉懦立風俗再造¶
<pb:KR4h0102_SBCK_097-3b>¶
鎮鑄一方實在此行道出淛江駕以舽艭惟神祐我濤波不¶
驚蛟龍黿鼉滅跡濳形太虚空闊山川清羙長風送颿一日¶
千里峩峩閩關不遠伊邇省風問俗使節戾止賴神之休去¶
險卽夷一觴是奠神其受之尚享¶
　　　祭誠意伯文　呉公願¶
維元政之失馭兮豪傑奮其竝興驅齊民使荷戈兮銷鋤犁¶
以爲兵勝&KR0018;迭其相乘兮弱之肉而强是食競侵畧以&KR0427;&KR0060;¶
兮紛盗據乎南北塵滃滃兮而昧目兮燄炎炎而漲天計剽¶
殺爲功庸兮孰黔首之汝憐翳穹蒼之念亂兮實挺生夫¶
聖明擐仁義爲甲胄兮嬰忠信以爲城江淮翕其景從兮頋¶
瞻金陵而是都豈有君而無臣兮疇啓予之雄圖惟先生之¶
壯志兮夙藴皇王之學鄙管樂之陋或往兮謂伊吕之可作¶
<pb:KR4h0102_SBCK_097-4a>¶
神諒兆於幾先兮吾將察夫璿璣覩王氣之攸屬兮知¶
帝命之所歸虎嘯谷以生風兮雲出岫而隨龍鬱予𠂻之耿¶
耿兮舎¶
聖人其焉從應■聘命以効忠兮驩契合於諾唯神籌秘計¶
不可以言喻兮恒决勝於千里彼僞漢之搶攘兮舳艫肆其¶
橫江陳我師於彭蠡兮殪封豕於莊浪長軀&KR0033;秪其巢穴兮¶
循豫章而東之蘄黄與鄂嶽兮固風靡而無遺先聲讋兹兩¶
浙兮復禽張而繫方操破竹之形勢兮七閩惴其敢當聞西¶
北鄙之人兮曰奚爲而後我征不庭而撫順兮不再鼓而俱¶
下雖天道之助佑兮亦將軍之用力也發踪跡以指示兮允¶
先生之成績也¶
皇錫爵以酬勞兮位次亞夫公侯効子房之勇退兮願從赤¶
<pb:KR4h0102_SBCK_097-4b>¶
松以遨遊胡二竪之搆患兮動¶
宸𠂻之憫惻¶
帝曰&KR0056;其遄歸兮𢌿&KR0278;游於祿食　賜絲綸以褒羙兮示■¶
睿眷之不忘駕蒲輪以言旋兮桑梓賁其寵光仁者必得其¶
夀兮諒理數之可推謂隂騭之𫉬報兮宜愈享於期頥泰山¶
頽而梁木壞兮忽溘焉其云亡不愸遺於一老兮使斯文之¶
遽喪古之人圖夫不朽兮惟立功與立言建茂勲於開國兮¶
况著述之必傳秉二羙而竝載兮流芳藹於靑史永鴻名於¶
無數兮亘萬古其猶不死嗟鯫生之多幸兮望餘光之有年¶
曩叨班於朝著兮沐数載之嘉言承　恩例以聮歸兮敢景¶
行於先哲偕同心之友朋兮敬瓣香之是𤑔登瘠牲干凡爼¶
兮崇淸沽之盈觴匪飮食之足尚兮庻至誠之馨香菊采采¶
<pb:KR4h0102_SBCK_097-5a>¶
而&KR0183;華兮露泠泠而淒其&KR0149;惝怳之不昧兮魂髣髴而來思¶
尚饗¶
　　告山川壇文　葉砥¶
維洪武年歲月朔日榮祿大夫同知大都督府事南雄侯趙¶
某今遣某官謹以潔牲醴幣昭告于　山西闔境山川之神¶
曰惟&KR0149;秀氣所鍾流峙成質長養萬物潤澤群生爲利甚漙¶
其功不細於赫厥&KR0149;實奠兹土風雨以時民物以阜災癘以¶
消盜賊以弭山寧川謐是曰神職　國之盛典報祀維時乃¶
崇壇墠乃潔牲幣其或不然曷庸神爲蠢兹殘酋烏合其衆¶
嘯聚巖崖如魑魅然屢勤王師迄無所𫉬急則獸奔緩則蜂¶
聚擾吾赤子掠吾土毛爲時害者獨在于斯堂堂¶
天朝萬&KR0022;職貢東漸西被聲教旁敷云胡兹境稂莠弗除¶
<pb:KR4h0102_SBCK_097-5b>¶
天子曰咨爾往視師載掦我武必殱厥魁我臨我衆旣戒以¶
誓用祭明神祈爾隂佑敢告¶
　　　祭宋景濂先生文　方希古¶
公之量可以包天下而天下不能容公之一身公之識可以¶
鑑一世而舉世不能知公之爲人道可以陶治造化而不𫉬¶
終於正寢德可以涵濡萬𩔖而不𫉬蓋其後昆其所有者皆¶
衆人之所難勉而未嘗自以爲足其所遇者皆衆人之所難¶
處則快然委命而不置乎慼欣此公之所以跨越前古抜彚¶
超倫控宇宙而獨立後天地而長存者乎世烏足以知之徒¶
傳誦其雄文執其詞者惑其意得其似者失其眞彼好慕者¶
且&KR0002;此又何怪乎臧倉與叔孫宜文公之厭斯世而不居甘¶
遠跡於峨岷蓋將弔重華於九疑唁屈子於江濵而不&KR0216;汙¶
<pb:KR4h0102_SBCK_097-6a>¶
乎流俗之埃塵也然則公固以死生榮辱爲夢幻得失毀譽¶
爲浮雲六合之內孰非其第宅薦紳之士皆&KR0002;其曾玄尚何¶
窮逹之足云乎吾獨悲歎而不止者上以憂乎斯道下以憫¶
乎斯民愧受恩而未報懼來者之無聞嗚呼哀哉公其舍此¶
而安之豈其與形俱逝與物同泯乎吾猶髣髴見公&KR0016;風馭¶
氣鞭日月而叱星辰遨逰乎崑崙之野出入乎無窮之門是¶
蓋處乎世者止七十有三年而不死者不知其幾千萬春其¶
遇乎人者雖&KR0002;艱危而可痛而樂乎天者不可數計而具陳¶
而吾猶噭噭&KR0152;于山巓與水濆是皆公之所笑而奚能酬教¶
育之厚恩嗚呼哀哉列泰茟以爲殽注滄海以爲樽吾知公¶
之不我顧而庻幾可以報公者習其所聞以求不負乎明訓¶
行其所得以冀有益於&KR0058;元酹皇天與后土尚同鍳乎斯言¶
<pb:KR4h0102_SBCK_097-6b>¶
　　　祭王原采文　楊士竒¶
於乎先生之學聖賢是師先生之行綱常允持先生之心金¶
石其貞先生之志雪霜其明浩然歸全乗雲翩翩我懷先生¶
崇山長川桐川之藏旣固且&KR0055;遥致觴奠神乎其歆¶
　　　祭少師東里楊公文　黄淮¶
嗚呼公之德業文章簡在　宸𠂻播聞中外煥&KR0002;日星之昭¶
晣固不待區區賛美之蕪詞然而公之於我也道義交情終¶
始無違苟不託之於觚翰&KR0154;以致夫感仰之私淮自筮仕以¶
來五十年于兹升沉榮辱與時推移厥&KR0004;承乏職兼兩制僚¶
友之中公&KR0057;我知情之相孚堅如膠漆事之可否信&KR0002;蓍龜¶
建夫　鸞輿北狩¶
靑宫監國愼簡宫僚以勵翼惟我與公而相依異體同心合¶
<pb:KR4h0102_SBCK_097-7a>¶
轍竝趍獻可替否一出于正竭謀殫慮靡憚勞劬晉錫便蕃¶
光照倫輩百責所萃曾莫敢攴夫何人事之錯迕豈料災禍¶
之荐罹公方入對¶
明廷旋復釋還故職我則拘幽圜土一滯十稔有竒常承憫¶
惻之念屢餽藥食之資詷我音耗撫我癡兒綢繆懇悃乆而¶
不衰忽沾　湛恩之汪濊聿起涸轍之枯魚復聮&KR0322;而接佩¶
同振迅於亨衢何予孽之未殄遽攖患而遄歸莫致寸忱之¶
報空馳尺素之書俄聞凶問歘然遠至使予拊膺躑躅北望¶
而呼號沾衣&KR0013;靣洒涕淚之漣洏嗚呼哀哉公年八十壽亦¶
云多奚必耄期然而淮獨爲公痛惜者不在壽之崇卑嗟惟¶
冡嗣悖嚴訓而淪惑致䧟身於危機由是積憂而成疾徒懷¶
憤懣而莫追幾使垂成之偉繢止乎一簣之有𧇊幸遇¶
<pb:KR4h0102_SBCK_097-7b>¶
皇上恢宏天地之大德眷念　先朝之舊臣其在告也　賜¶
璽書以慰釋其蓋棺也隆贈䘏以加　恩公之哀榮始終斯¶
亦可謂全矣復何言焉關河邈悠緘辭致奠矯首文江豈勝¶
瞻戀嗚呼哀哉尚享¶
　　　祭兵部尚書陳洽文　金㓜孜¶
惟公之生性行貞純忠謹謙和翼翼恂恂&KR0004;以才薦首列近¶
侍繼典銓衡載職大理夙夜弗懈惟明惟公寔稱委任仰副¶
宸𠂻交人梗化肆造叛逆公賛元戎屢效勞績閲歷二紀撫¶
鎭炎陬累征不靖惟公懷憂寧橋之役公謀旣善彼拒弗納¶
失在輕戰師徒爲衂冦𫝑披猖惟公秉義奮氣彌剛公蹈白¶
刃如履平地一心爲國有死無貳孤忠偉節日月爭光凜凜¶
英風振于遐荒公死如歸　國有懿典生著榮名殁&KR0057;光顯¶
<pb:KR4h0102_SBCK_097-8a>¶
稽行錫謚　恩䘏有加命子以官鸞誥寔華予忝交游夙敦¶
情好公旣永逝益增悲悼有殽載爼有酒盈樽一觴致奠&KR0149;¶
爽如存¶
　　　祭呉司業文　楊溥¶
嗚呼吾友其亡矣夫知吾友者重爲古道惜也古之學者守¶
道不貳世或雜以異端吾友非周孔之道未嘗形諸語言古¶
人愼於交際世或以辭色取合於湏&KR0119;吾友非道同德合黙¶
黙自如人惟驕矜恥於服善去道爲益遠吾友人告之過則¶
引咎自責不假乎強勉古人以&KR0033;道爲心世或務智術矯致¶
物情吾友之待人則惟其誠人皆知古人爲可師惟其溺於¶
利欲或不免於支離吾友視之雲霄羽毛江漢流澌故其發跡翰¶
苑師表成均而四海交游六館之士皆儗於古人也使人皆¶
<pb:KR4h0102_SBCK_097-8b>¶
吾友則無懷葛天唐虞三代惟人不吾友而後彼此町畦始¶
終芥蔕予與吾友託交三十年道義之篤會不以夷險而變¶
遷予昔南歸謁公於乆别之餘篝燈夜語曾不足以盡區區¶
及予北往承途之便知吾友之遽亡雖萬千艱難亦當一見¶
嗚呼吾友亡矣予何能淑言不盡情望風而&KR0152;¶
　　　祭柱國平江恭㐮侯陳公文　周忱¶
嗚呼公之器量超出乎衆人之表公之忠義&KR0055;結乎¶
主上之知受¶
三朝之眷倚提十萬之雄師渉川航海智勇竝施内則足倉¶
儲於天府外則耀聲烕於邉夷晚居東楚兼任保𨤲冀兵民¶
之緝睦務鎭静而撫綏况乎𥬇談尊爼淹貫書詩當吐辭而¶
發論咸卓絶而瑰竒此又縉紳君子之所同仰豈獨介胄之¶
<pb:KR4h0102_SBCK_097-9a>¶
士愛戴而歸依忱末學無似德菲位卑辱忘年而託契常與¶
進而不遺毎轇輵於議論必更僕而移時謂之知巳胸臆匪¶
凡人之可窺轉般有法公欲與我&KR1169;畫而同爲海運有鐸公¶
欲屬我編次而序之事未及就言猶在耳别僅兩月而公奄¶
及於大期嗚呼是可哀也已㑹通之河漕運攸資曰垻曰閘¶
曰堰曰堤後千百世覩公之蹟者雖庸人孺子亦將感&KR0099;而¶
懷思矧我同事得失相規一旦永訣安得不灑涕而歔欷公¶
之爲國臨絶不衰潰表所奏公爾忘私進爵錫謚¶
天恩疊推公有令子克紹靡違去歲此月陪公北馳¶
天子有詔同趍丹墀今我復往公不可追艤舟淮浦瞻望&KR0149;¶
帷爰感今而念昔致薄奠而陳辭公兮不昧鍳我傷悲¶
　　祭岐男文　錢溥¶
<pb:KR4h0102_SBCK_097-9b>¶
嗚呼自吾之使交南也汝與弟嶧皆力疾迎至于楊州比歸¶
自交南也而嶧巳死矣吾旣&KR0152;之而來京汝復送至于楊州¶
見汝體羸氣弱不宜以卽遠遂留汝就醫于東吴豈期别踰¶
半載而汝亦死矣嗚呼痛哉向吾同使事者四人或鍾瘴癘¶
之疾或愆使命之宜皆悒悒不自安而吾獨少此二患豈天¶
欲奪吾二子而俾之以苟全邪抑吾寔不德而致天之殃吾¶
後邪不然何間關萬里之險勞苦一載之餘而吾二子之禍¶
不一免也嗚呼痛哉初汝以兄治家有弟尚幼故獨從侍於¶
我者乆毎歳時稱壽坐我夫婦于堂上具觴豆率妻女升&KR0134;¶
盡驩而退衣冠楚楚然眉目皎皎然爲可愛嗚呼今復得有¶
是乎吾毎朝退汝必升堂致問暮則祗候于門或稟命而出¶
應時以歸氣象雍雍然言論欵欵然爲可喜嗚呼今尚得見¶
<pb:KR4h0102_SBCK_097-10a>¶
是乎汝年十四五卽能詩綴文徃徃出諸長者右卿士大夫¶
見之慮有少年高科之不幸豈十載四舉皆阻干病病曰&KR0055;¶
學日篤&KR0057;冀脫晦而嚮明成大器于晚就去年哭汝弟猶曰¶
汝在也而今又&KR0152;汝矣嗚呼尚復誰可望乎言念及此痛裂¶
于心則天下之痛尚孰有甚于我哉汝於丙子冬生一子啓¶
定而夭繼而生二女以兄之子啓賔爲之後二女則取赴京¶
來教養之以待成不知汝稟此明秀之質懷此抑欝之志而¶
精&KR0149;所在復念爾父毋兄弟乎念爾妻女乎化爲祥雲列星¶
而上燭乎殞之於地者爲金玉乎爲仙芝&KR0149;草乎吾皆不得¶
而知也吾今寢不成寐言莫能文遣家人告汝兄以葬期復¶
書此以祭汝汝能假之于夢寐以告我乎嗚呼痛乎哀哉尚¶
饗¶
<pb:KR4h0102_SBCK_097-10b>¶
　　　翰林院祭李文逹公文　劉定之¶
公生中土河獄降英魁鄉對　廷際于　聖明¶
宣廟擢材¶
英皇授職遂由宰屬荐陞華級諸部乃佐黃閣乃居天順返¶
正日賛訏謨公之事¶
主有始有卒¶
&KR0073;陵復土甫終遏密公亦徃矣　龍髯追擧乘彼白雲仙馭¶
乃叅公之事親封以孤保父子横玉以至于老旣送考終遽¶
從九原忠孝克終其曷如焉¶
天子念公贈謚葬䕃朝行惜公弔賻&KR0152;臨矧僚與屬永訣顯¶
幽陳辭&KR0149;几以侑醪羞¶
　　　祭薛文清公墓文　胡謐¶
<pb:KR4h0102_SBCK_097-11a>¶
於乎世有所謂義理詞章之儒其學異趍也而公則因文見¶
道&KR0055;味其&KR0254;觀公讀書兩錄益充乎其有餘也又有所謂道¶
德功名之士其心異致也而公則實與位稱不少爲累考公¶
歷官諸績殆確乎其無愧也&KR0002;公者雖古人爲難能而謂今¶
世之易得邪是宜¶
朝廷倚之爲輔弼薦紳視以爲矜式也而謐小子雖夙厪山¶
斗之仰且幸出於門下然未𫉬執摳趍以承一日之誨益也¶
詎意自公請老而歸而遂成永隔邪此豈特謐小子之不幸¶
而實斯世斯文所共惜也兹謐持節西來過公墓下不能不¶
感今懷昔徒稔九原之長噫也於乎龍門之陽其山蒼蒼其¶
水湯湯公之流風餘澤尚將同其永長矣乎謐庸俾有司祠¶
諸學宫以與鄉之漢太史令隋文中子諸賢後先而相望庻¶
<pb:KR4h0102_SBCK_097-11b>¶
幾英&KR0149;千載萃止一堂以益增乎山川草木之光爰復失詞¶
以告跽獻此觴匪展謐一人之私蓋將廣觀法於郷&KR0022;伏惟¶
尚饗¶
皇明文衡卷之九十七¶
