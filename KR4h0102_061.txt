# -*- mode: mandoku-view -*-
#+TITLE: 明文衡
#+DATE: 2015-09-23 10:33:14
#+PROPERTY: JUAN 61

<md:KR4h0102_SBCK_060-17a>¶<md:KR4h0102_SBCK_061-1a>¶
<pb:KR4h0102_WYG_061-1a>
欽定四庫全書
　明文衡巻

六十一¶
　　　　　　　　　　　　明　程敏政　編
　傳¶
　　錢可大傳　　　　　　　　　　梁　¶潛
可大名瑛姓錢氏本吴越王鏐之後厯廬陵刺史滙再
世曰¶和自廬陵徙吉水又四世曰程程之子誠可皆以
科第有聲¶而可大之祖本和號梧岡先生者尤篤行之
<pb:KR4h0102_WYG_061-1b>
士也可大生十¶八月而孤稍長性穎敏年十三以書經
中臨江路賞試既又¶中撫州路賞試然是時元祚日非
紅巾盜起所在皆争為雄¶長自至正丁酉五六年士大
夫顛頓甚矣可大奉其祖及其¶母﨑嶇以避之走廬陵
之富田遷泰和之梅岡既又走其邑¶之太洲尋又奔雷
川最後奔廬陵之李坑李坑路極險盜又¶追及之梧岡
被鎗不死縛之以行可大聞即冒白刃奔訴乞<md:KR4h0102_SBCK_061-1b>¶以身代
盜併縶之可大訴不已梧岡亦哀訴其無子唯此一¶孫
<pb:KR4h0102_WYG_061-2a>
耳兩人因事相代死情亦悲慘賊憐其意遂兩釋之可
大¶方脫時其母尋亦被執而可大妻張氏翳伏叢薄中
窺見賊¶已執其姑即自出迎謂賊曰我姑老矣請釋姑
而縛我賊熟¶視良久即解縛其姑縛張氏張氏既就縛
擲所攜袖中雙鞋¶與其姑訣曰婦無用此矣且行且睥
睨其姑稍逺即罵賊不¶復肻行遂死之變故倉卒之頃
而一時憤然求死以全生者¶若素約然何其可悲也¶國
朝兵定有司以可大之賢凡三薦之皆以親老辭親既
<pb:KR4h0102_WYG_061-2b>
沒¶終身為之悲痛梧岡故所築樓可大每一登之輒流
涕因名¶之曰思樓其孝行篤至世盖少見也然其為人
頗豪健嘅然¶以氣自負鄊有劇㓂嘗殺人有司憚不敢
捕以屬可大可大<md:KR4h0102_SBCK_061-2a>¶立捕殺之年若干卒于家一子曰遂
志今以科第得官為山¶東按察僉事云¶
賛曰吾嘗過錢氏所居其地今所謂錢塘者愛其山水
清曠¶因登髙而望焉其南數十里外峻峰躍起視衆山
特髙云其¶北即宋丞相文信公故居也諸老人言丞相
<pb:KR4h0102_WYG_061-3a>
往事與史傳所¶記殊異因言可大之避亂也居其山下
最乆其被執也亦幾¶不免余既壮其山川又聞可大事
思見其人而不可得也因¶為之傳云¶
　　徐孟昭傳¶
公諱旭字孟昭姓徐氏饒之樂平人其先南昌人也居
樂平¶者十七世世以儒為業公㓜穎悟稍長從其鄊先
生蔡仲淵¶授春秋為文辭已超詣㧞出見者皆竒之年
三十一登洪武<md:KR4h0102_SBCK_061-2b>¶乙丑科進士第行浙江道監察御史入
<pb:KR4h0102_WYG_061-3b>
為禮科庶吉士日記¶事侍¶上左右¶上方屬意天下進士
每朝羣臣退獨進士留被頋問¶上未退不得退也一日¶
上呼公至前將有所任使而公奏對弗克稱㫖¶上以其
迂也命分教于涿州之房山復教諭鳯陽皆以憂¶去服
闋擢¶安王府紀善用薦者陞為知州入史館上書論天
下事多不¶能合公益落落自殊無所顧惜遂自史館出
為考功員外郎¶及¶今上即位遷郎中預修<md:KR4h0102_SBCK_061-3a>¶髙皇帝實録
明年拜朝列大夫國子祭酒又明年罷為翰林¶修撰以
<pb:KR4h0102_WYG_061-4a>
卒公在¶髙帝時素以篤學見稱數言事切中當時¶髙帝
嘉納之然欲老其才故抑之乆而未有以用之也及在¶
考功拒請託抑僥倖是是非非毫髪無所遁其情而尤
以為¶天下之治與教在守令與教官守令教官弗稱其
任者尤精¶覈之無少貸衆望風諠騰公持之益堅及在
太學亦如在考¶功時然公純謹君子也雖盛威儀而中
情簡質好惡出乎其¶至誠至于卓卓自守激之而不動
挫之而不撓人未有過之¶者也居太學僅一年諸生凛
<pb:KR4h0102_WYG_061-4b>
凛僅自修飭而其僚屬之不便¶者已譁然議之矣憚之
者方側目於下忌之者又皆沮之於¶其私至相與揶揄
其所為公以此竟罷改雲南參議君子莫<md:KR4h0102_SBCK_061-3b>¶不惜之及陛
見¶上察其無他特命除翰林修撰俾預修永樂大典為
副總裁¶方向用之而公卒矣時年五十二¶上聞之悼惜
勅賜棺以斂遣禮部主事端禮諭祭焉公盖終¶身坦夷
不事表襮而其嫉惡剛勁人有所不堪者世以此髙¶之
而亦以此與之齟齬者衆也其為學明於義利之辨為
<pb:KR4h0102_WYG_061-5a>
文¶約而明喜薦士所薦最多且賢屢考試科舉其得士
最盛而¶尤孝于其親自鳯陽考試河南時入¶朝告歸省
其母疾方亟公聞倍道疾趨至家母疾忽為之愈¶數日
竟卒人以為孝感所致云¶
賛曰考功與大司成皆國家要職非得賢才譽望之士
以¶居之誠不可也然而信道明義篤行如公者往往尤
難之豈<md:KR4h0102_SBCK_061-4a>¶天下豪傑羣居之地是非好惡所聚非素有驅
駕籠䇿之才¶者終不足以騁耶自公在太學與考功人
<pb:KR4h0102_WYG_061-5b>
情固多不附也及¶其歿已乆相與稱賢考功與賢司成
者必曰公事須久而後¶定亦理之常然無足怪者獨念¶
聖上於賢士大夫保全覆䕶如公者盖有無窮之¶恩焉
予素知公恐其乆而失之也因取其行事而論次之¶
　　蔣用文傳　　　　　　　　　　陳　¶繼
蔣用文名武生以字行其先居魏州五世祖安中金國
子助¶教以直諫不納棄官攻醫曽祖應茂徙揚之儀真
祖夢雷元¶揚州路醫學教授父伯雝舉進士崇明州判
<pb:KR4h0102_WYG_061-6a>
洪武初召為史¶官以疾辭出為蘭陽丞用文少穎悟讀
書過目成誦六嵗事¶學從里中師有贈師萬年松者命
賦詩即就曰使者来西嶽<md:KR4h0102_SBCK_061-4b>¶採松云萬年佳名雖自好何
不長參天師驚喜曰是兒已見¶不器既而隨父官寓日
俟公暇持所業質之聞說無疑問父¶大竒之曰吾有嗣
矣父沒歸儀真舊業廢於兵燹渡江占籍¶句容採山構
室居之大肆力於經籍久之得聖人深意乃習¶醫家言
㑹同黜異約其要而綜之取正於術之精善者而受¶其
<pb:KR4h0102_WYG_061-6b>
秘於是決死生定緩速治效無一不中者由是用文之
名¶驅四方矣孝事母魏夫人情依依不去左右食飲非
躬治弗¶進夫人病被衣而不交睫者數月夫人老郡縣
交辟不就曰¶吾不能舍一日養以趨禄利也夫人沒當
洪武中始受薦入¶太醫院時朱彦修弟子戴原禮為院
使擅其術人無有當其¶意者見用文喜曰君儒而為醫
昌吾道必矣遂言於¶上授御醫永樂八年陞院判與幹
成勞僚類所歸<md:KR4h0102_SBCK_061-5a>¶仁宗皇帝在青宫用文日侍左右承頋
<pb:KR4h0102_WYG_061-7a>
問隨事獻規益甚¶見親禮嘗問保和之要對曰在養正
氣正氣完邪氣無自¶而入又問卿醫效率緩何也對曰
善治者必固本急之恐傷¶其本聖人所以戒欲速也¶仁
宋稱善及課績特命光禄置宴於院宴之旌其忠勤又¶
嘗命工部為營第用文入叩顙謝曰臣荷恩徳萬不一¶
報又敢靡公費以益愧悚也再謝乃止其就故人居之
一室¶蕭然晏如也用文病且革手自為啟附進有曰臣
老病死¶不足言惟恨不能有報大恩伏願清心寡欲慎
<pb:KR4h0102_WYG_061-7b>
加保養以¶輔聖治以安萬姓¶仁宗得啟驚嘆親御寳翰
遣使慰問及卒命兵部給驛舟¶還其䘮督治祠墳於中
官<md:KR4h0102_SBCK_061-5b>¶仁宗即位詔贈奉議大夫太醫院使特諡恭靖遣官¶
諭祭官其長子主善為院判用文諄厚㳟謹知當世之
要務¶其忠誼愛¶君之心惓惓於語言故能受知於¶上所
以慰問誥祭之辭皆懐念忠誠揄揚學術以明¶上之不
忘也居兩亰三十年王公貴人下逮賤𨽻細氓愈其¶疾
而著神效者嵗不少貧者報之曰吾非為報為爾醫也
<pb:KR4h0102_WYG_061-8a>
卒¶皆不受善交友始終不渝宗戚尤洽恩義奬勸後進
汲汲人¶過恥出其口志嗜學雖老不厭治一室於公署
之傍者顔曰¶緝熈于家居幽屏之所者顔曰静學皆盛
貯羣籍暇輒翫閱¶其中時忘食寢或謂曰子老矣何勤
益至是耶用文曰昔衛¶武公年數九十五猶箴儆於國
俾臣下朝夕交相告戒乃作<md:KR4h0102_SBCK_061-6a>¶抑詩以自儆卒諡睿聖武
公吾雖老幸未就木而敢以怠荒¶棄厥躬哉或又曰緝
熈静學意有說乎用文曰學有緝熈于¶光明成王之言
<pb:KR4h0102_WYG_061-8b>
也非静無以成學諸葛武侯之言也吾志在¶是其為詩
文有静學齋集若干巻治效方論若干巻卒之日¶無貴
賤疏戚咸咨嗟悼傷曰善人亡矣子四人主善主敬主¶
孝主忠皆立行有父風¶
　　竹軒劉先生傳　　　　　　　　王　英¶
先生姓劉氏諱亨字嘉㑹號竹軒其先居安城之宻湖
宋豫¶州刺史斌徙廬陵石塘里斌曽孫江寜司户&KR0949;又
自石塘徙¶其邑銅溪高祖哲甫知汀州曽祖景春元海
<pb:KR4h0102_WYG_061-9a>
南鹽塲司丞祖¶貴翁父樂山先生端敏勤學泰和陳心
吾劉允中時稱名儒¶先生從之遊通詩書二經博究諸
史百氏之書洪武壬戍以<md:KR4h0102_SBCK_061-6b>¶賢人君子徴力辭親老後舉
經明行修陳古今政治之要¶太祖皇帝嘉之命進講華
盖殿以言事忤執政者出為壽州¶學訓導戊寅冬上疏
言六卿秩當與五軍都㑹相埓國子祭¶酒秩不當在太
僕卿下又言将臣子弟生長冨貴習為驕侈¶他日安可
授官宜立武學教訓使知禮義以變其習俗陞常¶州武
<pb:KR4h0102_WYG_061-9b>
進縣丞為政㢘勤修學校躬課諸生讀書表其民之有¶
節義者毁淫詞禁絶妖妄作善教坊再思亭以勉已勵
俗百¶里之内絃歌相聞三年書最天曹¶上褒以璽書壬
午縣民李徳懋等作亂先生白郡守毋令滋¶蔓率衆擒
首惡而諭降其黨方是時¶太宗皇帝初嗣大統遣使勞
以金幣先生之名由是揚於逺¶邇無何以事罷還鄉屢
有薦者先生輒辭宣徳中監察御史<md:KR4h0102_SBCK_061-7a>¶尹崇髙力薦先生
雖老猶可為學校師表至京以年將八十¶辭¶宣宗皇帝
<pb:KR4h0102_WYG_061-10a>
曰伏生九十尚傳經八十豈不可為教官先生辭¶益力¶
上曰老者安之孔子之言也朕允其請令歸故鄉先生
歸怡¶然自得居則深衣幅巾列圗史左右日吟咏不輟
而動必蹈¶於禮於事有合義者必見諸行族弟夣華三
䘮不能舉先生¶為治塟又以近舍山數十畝為鄉里貧
者葬人名之曰義山¶嵗旱先生禱輒雨所居多種竹學
者稱之曰竹軒先生卒年¶八十有幾所著有竹軒集冩
心集隨寓録子習之舉懐才抱¶徳為廣東按察司照磨
<pb:KR4h0102_WYG_061-10b>
孫同履輒經綸綱同登已未進士第¶浙江義烏縣知縣<md:KR4h0102_SBCK_061-7b>¶論曰自昔名徳入仕而功業顯著者多載史傳而唐之
王友貞¶孟詵白履中諸人者以才學入仕未至大顯既
罷去則隐而¶終身焉豈有功業可稱哉而史亦傳之盖
以其志恬退不貪¶名嗜利禄耳若先生之學行用之固
可有為中乃不偶雖屢¶薦再起而仕非所願視友貞軰
夫何逺哉君子之論人必有¶取於斯故著之為傳云¶
　　尚書王文安公傳　　　　　　　陳敬宗
<pb:KR4h0102_WYG_061-11a>
公諱英字時彦别號泉坡其先太原人祖宗達宋迪功
即仕¶於臨川遂家金谿曾祖頥貞元季以書經魁江右
入¶國朝退隐於家祖子岱父修本並以儒行稱母曽氏
公生十¶一嵗而失怙母淑人以教以養逰業邑庠刻苦
嗜學登永樂¶甲申進士第時<md:KR4h0102_SBCK_061-8a>¶太宗文皇帝方鋭意育才
命翰林學士解縉選進士穎秀¶者與状元曾棨等通得
如二十八宿人之數俾盡讀文淵閣¶古今書作為班馬
韓栁歐蘇文字命大官日給珍饌月賜燈¶油之貲數召
<pb:KR4h0102_WYG_061-11b>
至便殿問以經史諸子故實或至抵暮方退公¶在二十
八人之中每為儕軰所推譲後¶上以綸綍事重以公與
今冢宰王直皆慎宻可與任並揀入¶秘閣書進呈機宻
奏疏嵗戊子預修¶太祖髙皇帝實録丁亥授翰林修撰
扈蹕巡狩北京丙申陞¶翰林侍讀戊戌實録成賜襲衣
綵緞鈔錠壬寅北敵犯邊二¶月¶上親征公扈從至庫哩
和囉海五月旋師過威逺鎮李陵城已¶四十里<md:KR4h0102_SBCK_061-8b>¶上召公
曰聞李陵城有石碑可往視之復遣錦衣衛官校隨¶之
<pb:KR4h0102_WYG_061-12a>
以行時城中被兵殺掠燒毁一空惟城北門有石出尺
餘¶掘土拭磨觀之額曰李陵臺驛令謝君徳政之碑其
文略可¶讀其隂刻逹嚕噶齊等官姓名明日公傋奏其
故¶上曰此碑既鐫有元人姓名異日彼人見之必以此
地為已¶物爾冝再往擊碎之用火煅沉之於河以絶其
事端公如㫖¶而往既還奏¶上喜謂公曰秀才是二十八
人讀書者朕需爾為用正好宣¶力勿憚勞苦因問曰朕
率師北伐爾試言成功如何公對曰¶北敵擾邊罪在不
<pb:KR4h0102_WYG_061-12b>
宥但聞¶天兵親征必逺走漠北臣願陞下幸毋入險窮
追也¶上笑曰朕為天下國家計秀才之言惟不欲窮兵
黷武耳復<md:KR4h0102_SBCK_061-9a>¶謂曰凡軍中一切動静或謡言之類爾有所
聞即來宻奏又¶諭太監孟驥曰秀才有事即令入見毋
阻六月¶上駐蹕安平鎮立功官軍因有過不與口糧者
多相聚悲泣¶曰吾等糧盡必死道路矣公以為言且曰
此皆壮士也願¶陛下宥其過而與之恩則異日必得其
死力¶上悦即命兵部尚書李慶人給口糧并載衣甲驢
<pb:KR4h0102_WYG_061-13a>
一匹甲辰¶上復親征北部還次榆木川晏駕時¶仁宗皇
帝在東宫命尚書蹇義夏原吉學士楊榮楊士竒侍¶讀
王直與公同定䘮禮議國政宿内閣凢七日¶仁宗皇帝
嗣位加恩賜白金綵段八月進秩侍講學士尋陞¶右春
坊大學士兼翰林侍講學士明年乞歸省賜鈔二千緡¶
俾馳傳而還<md:KR4h0102_SBCK_061-9b>¶宣宗皇帝即位嘗召入便殿謂曰洪武中
學士有宋濂吴沈¶朱善劉三吾永樂初則解縉胡廣俱
有重名念汝當講經史¶陳道義以啟沃朕心罔俾前人
<pb:KR4h0102_WYG_061-13b>
獨専其美賜内醖及鈔千緡¶命入内閣叅預中秘嘗奏
乞分俸養母于家¶上允其請宣徳庚戌修¶太宗仁宗兩
朝實録成賜白金綵幣襲衣陞詹事府少詹事¶兼翰林
侍講學士復賜金鑲琥珀麒麟帶壬子正月聞太淑¶人
曽氏䘮¶上命禮部賜祭工部造墳遣中官院董䕶公奔
䘮冬十月即奪¶哀還朝寵遇日隆不時召對正統間開
經筵公為講¶官陳説詳明於文義之外多有規諌之語
其講章於朝退之¶際人争求去以為珍寳修<md:KR4h0102_SBCK_061-10a>¶宣宗皇帝
<pb:KR4h0102_WYG_061-14a>
實録與少師楊士竒楊榮同為總裁實録成賜白¶金百
兩綵段鞍馬進秩禮部左侍郎兼翰林侍講學士癸亥¶
正月奏㫖出理部事講官如故乙丑淛江台寜等府民
遭¶疫死甚衆¶上遣公齎香幣往祀南鎮以禳民癘時浙
間乆旱公至紹興¶大雨水深二尺灌獻之夕雨止星見
明日又大雨田野沾足¶人皆喜曰此侍郎雨也布政使
孫原貞等陪祀請作御祭感¶應記刻石于廟而還丙寅
公奏京師去冬少雪今年自春徂¶夏雨澤不降種不入
<pb:KR4h0102_WYG_061-14b>
土小民缺食此皆臣等政事不修激怒¶上蒼所致伏望
陛下施賑䘏之恩臣等宜益省愆戒飭仍¶乞齋沐祈禱
以格天心¶上從其言果大雨五日先是公奏請致仕不
許至是年七十<md:KR4h0102_SBCK_061-10b>¶復上章乞罷政吏部言公精力未衰¶上
是其言不允戊辰八月¶上特㫖陞公南京禮部尚書明
日謝恩畢内傳㫖曰¶上以卿乆仕先朝多效勤勞陞秩
南京得安佚既視事南¶京二年得疾而終是為景泰元
年五月十七日也春秋七十¶有五訃聞¶上悼惜賜諡文
<pb:KR4h0102_WYG_061-15a>
安命禮部賜祭工部造墳公在翰林屢為㑹¶試考官海
内名士多出門下為文章典贍朝廷制作經其¶筆居多
四方求金石銘誌碑記者接踵其門公酬應不倦世¶多珍之¶
論曰撫自為州以来多出名儒顯官若宋之晏殊王
安國元之吳澄虞¶伯生諸君子其文章名位功業皆
炳然當世而垂耀竹帛者<md:KR4h0102_SBCK_061-11a>¶豈偶然哉玉笥寳盖諸名山
秀氣之所鍾也公亦撫之人也¶其文章名位功業莫不
相似然自入仕厯官通顯不離¶朝廷四十五年而¶列聖
<pb:KR4h0102_WYG_061-15b>
眷遇久益不衰於此則似過之矣豈天之生賢私於撫之¶
人哉抑孰知公之才徳自足致身於青雲之上也¶
　　黄氏母子賢孝傳　　　　　　　李　賢¶
黄氏名文父鉉江西新喻人永樂癸巳徙河間之任丘
娶孫¶氏生文甫一嵗商於南陽之鄧州守禦所百戸李
興見鉉文¶雅以女妻之未幾歸任丘李氏與孫氏相戾
間逹於興興遣¶人取其女還鉉亦随往時孫氏年二十
有四文方四嵗鉉别¶後音問不通孫氏與文母子二人
<pb:KR4h0102_WYG_061-16a>
零丁孤苦人不能堪而孫¶氏奮志成家勤力紡績夜以
繼日以供力役之征周衣食之<md:KR4h0102_SBCK_061-11b>¶費撫育其子年及成童
謂所親曰吾聞子弟讀書可以起家¶今吾備嘗艱苦幸
有此子若遣入邑庠以朂其成天其或者¶憐吾志乎所
親曰此意固善第念爾一子之外更無紀綱之¶僕子若
在官凢百費用尤倍於昔吾恐爾之艱苦未艾也孫¶乃
愀然泣下曰吾已慮之熟矣頋處子之計莫良於此雖
倍¶艱苦安敢辭同編之人聞之勃然怒曰吾代爾子力
<pb:KR4h0102_WYG_061-16b>
役久矣¶今幸其長不吾累焉而又脱之可乎雖懇情乞
惠拒之益堅¶孫氏憂欝食不下嚥已而㑹所親達其情
于有司始獲入庠¶孫氏且喜且懼愈極力生業勵子進
學而凡從師親友之需¶未嘗少乏文亦感激遵母之訓
潛心經史但自幼父去嘗問¶母曰吾父安在母曰汝父世
家江西為商河南吾亦不知其¶所棲矣於是母子相頋
澘然出涕以悲正統己巳文以成材<md:KR4h0102_SBCK_061-12a>¶貢入太學㑹天
下士子講習一日言及其父不知所在有同¶舍生王綱
<pb:KR4h0102_WYG_061-17a>
者鄧州人聞其父名曰吾州百戸李興有壻即此¶名也
非汝父乎文因思母所云大喜曰是也景泰初以謁告¶
歸省至家即白於母徑詣鄧州訪父果在内鄉板橋鉉
離其¶子已三十四年矣一見痛絶方蘇親屬㑹晤悲喜
交集留數¶月不能同行文復辭父入監天順改元夏吏
部掄才以文為¶兖州府通判乃奉母抵任視篆後即遣
人迎父就禄以飬父¶時年八十有五憚於逺渉再迎不
起至三母曰汝之孝心盡¶矣彼有所戀不可再迎文悲
<pb:KR4h0102_WYG_061-17b>
思不已曰吾父不来吾即棄官¶而往闔府官僚咸跪請
其母母亦悲感而許之一時見者無¶不沾襟乃以安車
迎至鉉離孫氏已四十四年矣妻子父母¶始得㑹合以
遂天倫之樂嗟夫黄氏母子其賢孝矣哉向非<md:KR4h0102_SBCK_061-12b>¶孫氏之
賢其子未必成立以有今日非文之孝其父未必㑹¶合
以獲禄飬遂使零丁孤苦之室變為團樂歡慶之堂予
親¶見其事因為作傳以告於来世¶
　明文衡巻六十一
