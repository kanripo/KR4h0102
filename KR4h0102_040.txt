# -*- mode: mandoku-view -*-
#+TITLE: 明文衡
#+DATE: 2015-09-23 10:33:10
#+PROPERTY: JUAN 40

¶
<md:KR4h0102_SBCK_040-1a>¶
<pb:KR4h0102_WYG_040-1a>
欽定四庫全書
　明文衡巻四十¶
　　　　　　　　　　　　明　程敏政　編
　序
¶
　　心學圗說後序　　　　　　　　蘇伯衡¶
金華坦谿之上有隠君子曰鄭君彦淵宋川陜制置忠
愍公¶之六世孫也始余得其葬書注釋讀之固意彦淵
儒者乃今¶讀其心學圗說信彦淵之為儒者無疑矣夫
<pb:KR4h0102_WYG_040-1b>
堯舜禹之相授¶受也曰人心惟危道心惟㣲惟精惟一
允執厥中萬世正學¶於是乎出焉商周繼之其間聖賢
焉不學而亦焉有外此以¶學者哉逮乎周衰聖人不作
異端竝起其所以為學者大抵¶非帝王之學漢興羣儒
掇拾遺經於秦火之餘往往溺於訓¶詁而不知反求諸
心則既失矣後千數百年濓洛諸大儒出¶當宋世相與
倡明聖學而論著焉子貢之徒所不得聞于仲<md:KR4h0102_SBCK_040-1b>¶尼者昭
然若掲日月天下學士始知不知道不可以言學不¶明
<pb:KR4h0102_WYG_040-2a>
心不足以為學夫何積習既久雖有豪傑之材亦皆篤
信¶先儒之成言是誦莫肯以精力自致而今為甚譬如
侏儒之¶觀塲人抵掌亦抵掌人揶揄亦揶揄其目耳猶
無見也其心¶况有得乎則其失愈逺矣夫千古帝王之
學固因濓洛諸大¶儒而復明至于天地事物之倫理性
命道徳之精㣲諸大儒¶又豈敢自謂其言盡矣傋矣後
之學者無所容心無所容喙¶也乎哉此彦淵之書所以
作也彦淵優㳺事外於凡聖經賢¶傳旁及釋老之書靡
<pb:KR4h0102_WYG_040-2b>
所不覧而未甞阿以為同㝠思而黙體¶深造而自得得
其說直欲逾濓洛渉洙泗窺先天之秘推其¶用心可謂
勞矣非儒者而能與于斯乎惜夫是書出於三百¶年之
下而諸大儒莫之知而莫之取也倘令彦淵與諸大儒<md:KR4h0102_SBCK_040-2a>¶竝時而生從而就正焉其有不傳信乎而顧使余得而
讀之¶豈知言哉唐許𦙍宗國醫也而不欲著書以為脈
之候幽而¶難明吾意所解口不能宣得吾之所言而不
得吾所不言則¶於脈有不能明而且妄投藥矣於戲醫
<pb:KR4h0102_WYG_040-3a>
家之說萬一失之其¶禍止于傷人吾儒家之說萬一失
之其禍遂至于亂世然則¶儒者著書視毉者著書豈不
愈難乎故余平生為學不敢篤¶信成言亦不敢輕出臆
說觀彦淵之超詣獨得多所發揮寕¶無慨然者乎圗與
說所不能盡者彦淵尚終有以教我哉¶
　　送歐陽公輔序¶
故大司徒楚國歐陽文公起自休致拜翰長之明年伯
衡舉¶進士至燕因得拜公于崇政里第退復得與公之
<pb:KR4h0102_WYG_040-3b>
孫公輔逰¶公輔生長伯衡一年聰敏未之或先朝夕綜
理家政裁答書<md:KR4h0102_SBCK_040-2b>¶疏賔禮門客閒則讀書為文不遑頃刻
自逸伯衡見之未嘗¶不羨且愧也别公輔南歸未㡬而
兵興出處之不知且十有¶六年¶國家底定燕冀公輔来
南復相見乃知公輔積官至中書左¶司都事而于當世
之故益熟矣甞與之論元社之所以屋雖¶天命而致之
豈不由人乎哉天厯元統以来海内無事士大¶夫安富
貴而養功名職于郡縣者以将迎為要以依違為賢¶以
<pb:KR4h0102_WYG_040-4a>
漁獵為務而司憲度者亦皆保其禄位顧其妻子類欲
樹¶私恩為自完之計其低徊澀縮茍且嵗月不以是是
非非為¶意者則號識大體而尤見重上下相䝉政以賄
成馴至至正¶間變起意外而遂莫之支焉然則其亡也
天邪人邪必有以¶辨之矣於戲公輔真知言哉今年春
公輔采史家事自北平<md:KR4h0102_SBCK_040-3a>¶山東還而陜西按察僉事之命
下且行欲得一言為贈伯衡¶竊謂君子之為國也猶醫
師之治病也今夫貌之瘠肥氣之¶虚實病之深淺凡為
<pb:KR4h0102_WYG_040-4b>
醫者舉知之而不能療療之而不能已¶則由其不知病
之所在與夫治失其方藥之不得其良也有¶醫師焉切
脈而灼知其病治之有方投之良藥固不待煎洗¶割解
而愈矣曽謂為國而異是乎¶聖天子起民間混一四海
慨然思革前代之弊於是簡㧞人¶材分布郡邑而寘諸
風憲則其尤者也而吾公輔與焉公輔¶侍文公自蚤嵗
所接識皆朝之耉老成人所聞皆康時之略¶所學乃聖
賢之道而又養之以嵗月習之以世故迹其言論¶譬諸
<pb:KR4h0102_WYG_040-5a>
醫師盖不惟素蓄良方善藥抑亦知病之所在矣雖以¶
之為國無難也而况一道乎書曰商俗靡靡利口惟賢
餘風<md:KR4h0102_SBCK_040-3b>¶未殄公其念哉夫畢公保釐東郊殷之為周久矣
而其言且¶如此矧今秦雍内附未久也則向之吏習庸
詎知不有存焉¶者乎申明徳意作新之伯衡於公輔有
望焉¶
　　送晉王相汪君序¶
聖天子統一函夏圖惟治道念夫為國之藩屏在乎衆
<pb:KR4h0102_WYG_040-5b>
建¶親王爰以夏四月乙丑九子一孫同日封為王授之
冊寳錫¶之車服胙之土田復簡朝之重臣為之保傅¶親
御便殿面諭而臨遣之俾之先往繕城郭樹府寺傋儀
衛¶董官聮施政教以待¶諸王出閤而龍舒汪君實拜晉
王相昔三王之於世子莫¶不旁求碩士為之師為之傅
為之保而道以徳義輔以政事¶保其身體漢氏以来因
之凡諸侯王例寘傅相其位秩差後<md:KR4h0102_SBCK_040-4a>¶三師而禮貌之隆
責任之重則鈞一焉矧今晉王所賜履¶表裏山河乃堯
<pb:KR4h0102_WYG_040-6a>
之故都叔虞之舊封韓趙魏之全壤地大且¶要保王躬
而制外閫不有重臣則何以哉汪君負倜儻傑¶出之資
夙承訓於家庭又甞師武威余公其奥學雄文宏材¶逺
畧卓乎非流輩所可及¶上之渡江也首被知遇出入左
右敡厯中外惟其所用而聲¶實以著譬則萬石之鐘大
叩之大鳴焉小叩之小鳴焉今繇¶二千石擢拜是官¶眷
注尤非昔比矣漢光武以張佚不難於正朕故用佚為
子¶傅唐太宗謂李績不遺于李密故託績以孤幼帝者
<pb:KR4h0102_WYG_040-6b>
為子擇¶相類如此汪君之使河南也被留久之而卒完
節来歸其在¶中臺也數犯<md:KR4h0102_SBCK_040-4b>¶天威陛陳讜論可屬晉王豈
復有過于君者哉則君所輔¶𨗳視佚與績之所輔𨗳者
雖有本支之異而¶上之所以用君者與光武太宗之取
佚與績盖千載同符也¶已鞠躬盡瘁啓沃彌綸以光孝
友之行以拓維城之功以追¶河間東平之賢使晉邸綽
為令王保有社稷與¶國同休永永無疆上無負¶聖天子
建親王之至計擇保傅之盛心固大夫士之所望¶而亦
<pb:KR4h0102_WYG_040-7a>
君之所優為者哉君且行朝士之能詩者式歌以餞而¶
屬余叙之於是乎述¶
　　葯房居士集序　　　　　　　　祝廷心¶
傳曰見其禮而知其政聞其樂而知其徳後世之禮樂
不足¶徴矣因其文章而考其所遇盖亦可以觀當世之
變也乎士<md:KR4h0102_SBCK_040-5a>¶之生也以萬事所集之身而行乎是非得䘮
禍福之途自非¶離世絶俗不接乎事與居乎至盛有道
之世焉能使憂勞悲¶憤不介于其中有以觸乎中矣焉
<pb:KR4h0102_WYG_040-7b>
能使怨懟咨嘆不形乎其¶言夫以三代之際道術政教
莫此為盛也賢士君子莫此為¶多也然考乎風雅之所
録和平愉樂之音不能勝乎憂戚頌¶羙稱譽之辭不能
當乎疾刺而况數千載之下時殊而事逺¶者乎漢唐與
宋傳國各三四百年而其全盛無虞居其三之¶一士之
幸而遇其盛者盖甚衆至觀其論述猶或有艱窮無¶聊
畏罪罹謗之歎盖世治矣而家或不寧身遂矣而或不
獲¶行其志叅差而不齊者固其理也歟則何怪夫言語
<pb:KR4h0102_WYG_040-8a>
文章之¶難乎出于正也元氏之全有中國者九十有二
年不以政柄¶屬諸士而亦不以法度誅之故士之仕者
茍循理自守則可<md:KR4h0102_SBCK_040-5b>¶以致名位而無患禍然以父母妻子
所託之身而不免與事¶接或任違其能叢以細故而繩
以吏責亦烏能脫然無累於¶其心哉若浦江鄭先生仲
舒之所遇盖世之所至少者也先¶生之家既聚族而居
事養撫育服食之須有常司冠昏賔祭¶繇役之事有常
主自為學之外一不以入其心而出仕於朝¶厯翰林經
<pb:KR4h0102_WYG_040-8b>
筵太學太常或為其屬或掌其教日從世之名人¶大儒
雍容講說而未甞預簿書錢榖之煩及乎運衰而社易¶
奉身而歸為老成人享甘脆華美之養嵗時從賔客兄
弟嬉¶遨燕眺子姓左右數十人無適而不可於是屬文
賦詩以述¶其樂余與先生逰從其從子叔度得其所著
葯房居士集而¶讀之其言皆恬愉順適廣大和厚無所望
乎外無所激乎中¶若不聞乎世之憂患者不平感憤之
言無毫髪見于其間噫<md:KR4h0102_SBCK_040-6a>¶是何其幸乎世之有志于斯文
<pb:KR4h0102_WYG_040-9a>
者或奪於事變而不得盡其¶才或滯於寡聞而無以開
其趣故至狹隘淺陋而不足傳也¶因先生之所遇以求
其文因文之所稱以論其世是豈特一¶人之言也哉是
豈特今世之所鮮也哉¶
　　金華城川十詠詩序　　　　　　童　冀¶
金華漢長山邑也連山環抱郡城其西中㫁如玦浙水
出焉¶浙源發東白山繇烏傷西下經郡城南合華谿水
為雙谿又¶北折東騖而入于江其山則北走嚴陵南極
<pb:KR4h0102_WYG_040-9b>
閩嶠東逾天台¶委迤以達海上之諸峯焉故自六朝以
來號為山水名郡余¶生長是邦足迹所逮者北之羣山
若金盆紫巖者以十數金¶盆盖晉王初平牧羊地也紫
巖則齊劉峻讀書石室存焉又¶其西為金華洞天南工
名山所厯亦以十數惟永康諸峯尤<md:KR4h0102_SBCK_040-6b>¶為峻峭而巖靈石
室則心所願逰而未遂者也洪武丙辰冬¶沗徴至京明
年而職教全湘泝大江西上五千里凡吴¶楚名勝若九
華匡廬之勝秀彭蠡洞庭之險與夫岳陽黄鶴¶之偉觀
<pb:KR4h0102_WYG_040-10a>
可以動盪心目者固亦多矣而猶以為未屬厭也盖¶全
湘距舂陵不三百里舜之九疑在焉雖旦夕心所鄉往
迄¶弗如志及再道衡陽距南嶽一舍而近亦弗獲寓目
焉将造¶物者靳而不畀人乎良由是身匏繫故也暨來
霅川覧天目¶之竒峭覩震澤之浩汗及嚮所經厯者視
吾故山若有加焉¶雖美而非吾土昔人所以興歎也今同
郡朱世庸不逺數百¶里走介吴中持其所居城川十詠
徴余序引城川去予居纔¶數舍宻邇石室固平昔所願
<pb:KR4h0102_WYG_040-10b>
逰者也所謂十詠若華釜之峯¶棲霞之洞已多厯年所
其他若亭若軒若齋居若樓觀則創<md:KR4h0102_SBCK_040-7a>¶自朱氏也使徒有
是境而乏軒亭之勝或淪於閒曠有是室¶而非其境亦
烏足以辱髙人名士之篇詠哉聞朱氏之居其¶地今數
世矣其所以克専其勝者必有其道矣昔之金谷華¶林
午橋平泉其樓觀之偉花石之夥視朱氏奚翅什伯倍
蓰¶也然而數十年間鞠為茂草雖欲彷像其遺跡而不
可得惟¶唐王摩詰輞川别業逮今猶可想見誠以篇詠
<pb:KR4h0102_WYG_040-11a>
猶傳故也朱¶氏之志其在斯乎雖然是境之勝固藉人
言以傳其所以克¶世有其勝者則賴乎後之人有以持
守之也朱氏之處此其¶必有道矣余髪種種旦夕得告
東還或杖䇿一来克攬竒勝¶償其目力所未逮者亦足
以酬素志矣嗟乎故山百里猶荏¶苒半世弗克一造其
境則夫數千里外所謂九疑衡岳計終¶不可得而見矣
然獲歸老故山逍遥林壑以優㳺卒嵗所得<md:KR4h0102_SBCK_040-7b>¶不既厚乎
失之東隅収之桑榆尚㡬焉
<pb:KR4h0102_WYG_040-11b>
　　送朱先生赴京考禮序　　　　　謝　肅¶
自三代禮樂蕩滅于秦至漢代秦而帝去先王未遐冝
可以¶復其禮樂而為治于天下矣然髙帝不學而佐非
真儒故其¶為治不能復禮樂於三代殆亦叔孫通之責
哉方叔孫通説¶帝之起朝儀也帝曰度吾所能行者為
之不過謂定君臣之¶位而已固未及乎先王之禮樂以
達于天下者也而叔孫通¶遂以興禮樂為名廣徴魯諸
生是以有兩生不肯行曰禮樂¶積徳百年而後可興至
<pb:KR4h0102_WYG_040-12a>
哉乎其言之當也夫徳先王所以化¶天下之本而禮樂
其具也有其具無其本固不可也而髙帝¶寛仁長者其
豈無本乎曰固矣然漢承秦變古之後以古變¶秦其唯
三代之禮樂乎沿三代之禮而教民以中襲三代之<md:KR4h0102_SBCK_040-8a>¶樂
而教民以和使中和之氣充塞天地則萬物不疵而王
道¶成矣王道成然後損益三代以作漢之禮樂則漢其
三代矣¶乎是或兩生之所藴也惜乎叔孫通學不足以
與此不能終¶致兩生乃率諸生暨帝左右去三代之難
<pb:KR4h0102_WYG_040-12b>
采先秦之易以雜¶就其尊君抑臣之儀綿蕝而習之及
帝既行曩之醉呼㧞劒¶者莫不震肅而帝亦起皇帝為
貴之歎則叔孫通亦可謂達¶時之務矣然使四百年之
漢遂以為禮樂止于如是而治化¶卒無以及乎先王者
叔孫通之責也此異時賈誼仲舒王吉¶劉向之徒所為
發憤而増歎豈獨今日兩生之不肯行邪是¶故無兩生
天下萬世無禮樂無叔孫通則漢亦無君臣之儀¶而漢
儀固不足以當先王之禮樂也後世君相之圖治者其
<pb:KR4h0102_WYG_040-13a>
可不知夫學乎今<md:KR4h0102_SBCK_040-8b>¶皇帝緝熈聖學治倣先王混一初元
命中書暨翰林太常率¶諸儒定擬三禮明年再命集議
禮樂又明年徧徴在野道徳¶文章之士相與攷訂之将
以成一代之制也而吾鄊朱伯賢¶先生實在徴焉先生
生東南㳺西北遭時多故歸隠山林飯¶疏飲水益力於
學以學之為王者事也故其論道徳必歸之¶于三代之
選其論文章必歸之于三代之英則今也應徴其¶能不
援三代禮樂以為¶國朝之治具乎雖然兩生不肯為漢
<pb:KR4h0102_WYG_040-13b>
行先生肯為¶國朝起是國朝之徳之盛軼于漢而叔孫
通之學不足以¶齒今之侍從大臣也先生盍亦攄兩生
之所藴使三代禮樂¶不得復于漢者而復於今日焉則
賈誼仲舒王吉劉向之徒¶将不復發憤増歎于異時矣
非先王其孰能與于此哉告行<md:KR4h0102_SBCK_040-9a>¶之日書以為贈¶
　　娥江送别圗序¶
溧陽達公貫道丞越之上虞秩既滿将朝京師邑人士
相與¶送之娥江之滸公欲登舟輟挽止之咸咨嗟感歎
<pb:KR4h0102_WYG_040-14a>
不忍為别¶於是公起指江以語于衆曰昔吾絶江而東
懼弗能佐理以¶沗朝廷寵命賴是父兄能教子弟能率
三年無一事累我¶我得西渡江趣道千里以覲于¶天子
何幸之深毋為不忍余别也衆闔辭以復于公曰自¶本
朝有天下以来官于吾邑者不猛以厲民則寛以怠事
不¶激以為亷則察以為智是皆不知從政往往不免故
未有一¶人得赴中書以考厥績者考績中書當自公始
公無彼數者¶之失有古遺愛之風哉吾等是以於公之
<pb:KR4h0102_WYG_040-14b>
别不忍也乃再拜<md:KR4h0102_SBCK_040-9b>¶别公公登舟送者佇立水濵舟既行
猶注目不少瞬而公亦¶慿柁樓顧望踟蹰于時天霽潮
平四山如洗木葉飛摵摵凉¶飈舉之與翔鳥泳魚相下
上于中流使人别情紛擾益不能¶自忍也好事者繪焉
題曰娥江送别圗将以寄公屬序于余¶余謂送公之别
不于他所而于娥江也何故盖娥者曹氏女¶也其父旴
善水以迎伍君為濤所溺娥已死援出父屍事載¶漢史
後世慕之故以名其江然伍君之忠曹女之孝臣子大
<pb:KR4h0102_WYG_040-15a>
節也公甞以教邑人士今公之去邑人士必臨江以送
者非¶徒不忘公教亦以願公克全大節也若乃區區不
忍為别烏¶足重為公道哉姑併書于圗末而能言者又
繫以詩庶乎公¶之有以觀省也¶
　　送徐先生歸嚴陵序　　　　　　高　啓<md:KR4h0102_SBCK_040-10a>¶嚴陵徐先生大年甞被¶召至京師與修元史書成上進¶
詔擇纂修之士官之先生以老乞還甚力㑹春官議修
五禮¶為一代之典乃復奏留之未㡬其書又成先生固
<pb:KR4h0102_WYG_040-15b>
申前請大¶臣知其志不欲強煩以事乃命有司具禮傳
送以歸其鄊都¶之大夫士相與祖餞幙府門外有言者
曰先生之學冝傋顧¶問先生之文冝掌綸綍先生之經
術操履冝在成均為學者¶師今皆不可得顧令以布衣
老於家歸雖先生之志然豈不¶為司人物之柄者惜哉
余進而解之曰¶皇上始踐大寳首下詔徴賢又責郡國
以嵗計貢士欲與¶共圗治平甚盛舉也故待賈山澤者
羣然簉庭如水赴海而¶隠者之廬殆空矣<md:KR4h0102_SBCK_040-10b>¶朝廷待以庶
<pb:KR4h0102_WYG_040-16a>
秩猶梓人用材鉅細畢取豈獨於先生有遺哉¶盖先王
之為政莫先於順人情亦莫先於厚民俗力有所不¶任
者不廹之使必為義有所可許者必與之使有遂所以
人¶之出處皆得而亷恥之風作矣今先生以齒髪非壮
厭載馳¶之勞戀考槃之樂抗辭引歸上之人不違其請
者盖将縱之¶山林使其鳥飛魚泳於至化之中以明吾¶
天子之仁又将以風厲海内使皆崇退讓而息躁競也
順人¶情而厚民俗實在於是故寧失一士之用而不惜
<pb:KR4h0102_WYG_040-16b>
以其所得¶者大也不然先生豈茍去之徒而大臣豈棄
材之士哉况先¶生之歸也必能著書立言以淑諸人詠
歌賦詩以揚¶聖澤則又非潔身獨往而無所補者也尚
何疑哉吾又聞漢¶祖中興嚴光不屈後世莫不髙之今
先生之鄊即光之鄉也甞<md:KR4h0102_SBCK_040-11a>¶逰其耕釣之處山髙水長想
瞻遺風必有邈契乎千載之¶上者矣今之歸其無負于
夙昔之志哉若余遭逄¶明時不能禆益萬一懐恩茍禄
而不去於先生盖有愧焉矣¶於是言者是之請書貽先
<pb:KR4h0102_WYG_040-17a>
生以識别¶
　　贈錢文則序¶
韓文公詩有曰我生之初月宿南斗蘇文忠公謂公身
坐磨¶蠍宫也而已命亦居是宫故平生毁譽頗相似焉
夫磨蠍即¶星紀之次而斗宿所躔也星家者說身命舍
是者多以文顯¶以二公觀之其信然乎余後生晚學景
仰二公於數百載之¶上盖無能為役而命亦舍磨蠍又
與文忠皆生丙子是幸而¶偶與之同也二公之名雖重
<pb:KR4h0102_WYG_040-17b>
當世而遭逢排擯謗毁幾不自¶容仕雖甞顯于朝而貶
陽山謫潮州竄逐於羅浮儋耳之間<md:KR4h0102_SBCK_040-11b>¶踰嶺渡海冒氛霧
而伍蠻蜃其窮亦甚矣顧余庸庸雖不能¶致盛譽亦不
為排謗者所及况遭逄¶聖明沗職禁署䝉恩賜還無投
荒之憂是幸而不與之¶同也然二公之文章徳業赫然
照映千古而余早罹艱虞中¶事奔走學不加修文無可
采将泯焉為衆人之歸是不幸而¶不能與之同也噫命
之所舍既同則冝無不同而何相去若¶是之遼哉盖窮
<pb:KR4h0102_WYG_040-18a>
達得䘮由乎命智愚賢否存乎人存乎人者¶可為由乎
命者不可必世之人常以不可必者責於命而不¶以可
為者責諸已所以多自恕而倖得也若二公者其道同¶
其文學同故毁譽窮達有不必其同而自同則余之不
能與¶之同者盖有在也而豈命之罪哉山陽錢文則能
推星以言¶人之禍福無不竒中士大夫多稱道之将逰
湖海徴余言為<md:KR4h0102_SBCK_040-12a>¶贈因書所以自警者貽之且使遇夫自
恕而倖得者告焉文¶則讀書好修善鼓琴斯術其餘事
<pb:KR4h0102_WYG_040-18b>
云¶
　
　
　
　
　
　
　明文衡巻四十
