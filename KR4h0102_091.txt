# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.394155
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 91
#+PROPERTY: FILE SB04n0454-091皇明文衡-卷之九十一.
<pb:KR4h0102_SBCK_091-1a>¶
皇明文衡卷之九十一¶
　　墓表¶
　　　元故孝友祝公榮甫墓表　宋濂¶
濂嘗奉　詔總修元史凢天下有關史事者下郡國長吏愽¶
加采輯悉上送官往往吏非知書者以致龐雜淆亂不足以¶
取徴孝友之人動至數千皆溢浮辭而乖實行濂令史官高¶
啓撰次成編而親爲筆削之唯存一百六人皆灼然可以勵¶
丗惇俗者而䖏之祝公榮亦其一焉婺與䖏雖連壌不知公¶
榮之詳後七年公榮之子崑持所狀群行求文表諸墓道蓋¶
公榮之殁巳十八年矣狀之稱述皆傳中所略者遂次第而¶
序之公榮諱大昌公榮字也居䖏之麗水官橋里姓祝氏祝¶
出軒轅氏之後至周武王時封彭祖遠孫光爲祝侯子孫爲¶
<pb:KR4h0102_SBCK_091-1b>¶
齊所拜故以祝爲姓歷代多有顯人具載家牒可徴也五季¶
&KR0004;有諱寔字茂之者自信安來爲䖏州判官遂遷焉壽九十¶
二以殁葬宣慈杉坑之原寔生中奉大夫縝縝生朝議大夫¶
儒儒生承議承議生允懐&KR0098;懐生况况生宋紹聖進士建州¶
司理叅軍奕奕生公冕公冕生份份生武學敎諭天祐天祐¶
生潭州司戸叅軍䛬䛬生之琦之琦生紹紹則公榮之父也¶
公榮孝友出於天性其在父母側容色穆穆以和父母意有¶
所&KR0082;先&KR0049;知之不待出言而事已集一日不見心惶惶焉&KR0002;¶
亡重寳得一甘味雖在百里外必歸薦之然後敢食母病晝¶
夜錬樂奉淖糜以進衣乆不脫蟣蝨樷生其間已而疾&KR0020;革¶
走謁於群神且泣且禱語不成聲見者爲之揮涕及母殁擗¶
踊無筭屡至殞絶其於復襲楔綴歛殯奠祔之禮悉遵古制¶
<pb:KR4h0102_SBCK_091-2a>¶
而不墜流俗之陋煬人不戒火起竈突間煙&KR0395;漲天公榮於¶
急遽中力不能救乃伏棺而悲號且曰天乎吾母在斯&KR0273;天¶
有以祐之天苟不祐我將與母俱焚誓不獨存也其火忽自¶
㓕州里嘆異曰昔蔡順伏母棺而火㓕不意今日於公榮見¶
之公榮旣葬母朝夕翹首如有望而弗至旣而曰是終無以¶
解吾憂也乃命工&KR0366;土肖二親像於堂朝夕事之如事生焉¶
公榮敬兄公亮如其父家政大小必關白而後行公亮出仕¶
公榮不敢中席而坐恒&KR0002;公亮之臨乎上其弟公&KR0033;亡公榮¶
奔視遂頓仆于地良乆乃蘇抱弟屍而大呼曰吾弟去吾而¶
何之乎悲悼過甚髪爲之早白撫弟遺&KR0012;逾於已所生公榮¶
孳孳以同㸑爲政請于公亮建家範數十則令子姓分任諸¶
事視其勤惰而懲勸之毎旦序食堂上氣&KR0090;雍肅&KR0002;不聞人¶
<pb:KR4h0102_SBCK_091-2b>¶
聲三世之間愉愉如也或者&KR0082;間之說其分財公榮勃然變¶
色曰此言何爲至於我哉必吾不睦于家不敦友恭之道故¶
爾昔張公藝尚九世義居况親昆弟乎苟計利而害義犬彘¶
當不食吾餘因撫膺長慟言者赧然而退故䖏之人士言孝¶
友者一則曰公榮二則曰公榮至今無間言云公榮風岸偉¶
特善談史上下二千年治忽幾㣲如指諸掌聽者忘倦尊賢¶
重傳未嘗有毫毛䙝慢意平心率物好惡無所偏徇而&KR0057;好¶
施與故舊貧寠者周之死而不能棺者給之或丁歲儉下粟¶
估糶之靑田盗阻行舟民不能鹽食公榮出所儲鹽惠宗族¶
親婣以及於閭井人皆徳之當元之季四方用兵藩閫大臣¶
多鈎致豪傑而布衣之士有談&KR0015;取將帥者聞公榮之賢辟¶
書交至公榮&KR0015;而辭江淛行中書左丞相方承制行事署爲¶
<pb:KR4h0102_SBCK_091-3a>¶
䖏州路儒學敎授亦辭乃築室南野而&KR0046;居焉不幸以至正¶
二十年庚子正月一日卒壽五十又八二十一年辛丑某月¶
日葬於武川飛鳳山下禮也公榮凢三娶先配同縣王氏次¶
東甌王氏次閩中陳氏皆簮纓大族子男子三人曰山曰崑¶
曰豳皆好學尚義崑卽來速銘者子女子三人常涓王逹其¶
壻也一未行嗚呼孝者百行之根柢萬事之綱紀也執一術¶
而百善至百邪去唯斯道則然所以化民成俗者汲汲焉是¶
務而莫敢忽也近代之制文臣自少&KR0056;監以上武臣自正刺¶
史以上實錄方爲立傳而能行孝友之政者雖在韋布中亦¶
必登名與之齊行其治化之權衡於是亦可覩矣有若公榮¶
之行之羙豈可使其泯泯無傳哉嗚呼古之人有云位登台¶
輔也爵列公侯也祿積萬鍾也馬踰千乘也殁之自曾不得¶
<pb:KR4h0102_SBCK_091-3b>¶
與斯人之徒&KR0032;齒此無他以風敎所關為甚重也濂雖不敏¶
其於公榮之事表而列之用以為世道之勸孰曰非宜銘曰¶
孝友之根實出降&KR0168;金石堪貫神明可通古之君子資之出¶
治因其秉彞牗民孔易雖在布衣&KR0686;筆登名其意斯何&KR0035;之¶
風聲誾誾祝君受親靡舎朝斯夕斯肯離&KR0176;下親旣云亡塗¶
殯在庭臨風泣血哀不自勝煬人勿戒火起曲突有煙勃如¶
上不見日伏棺悲號誓與俱焚誰謂天高邈&KR0002;不聞&KR0002;&KR0020;方¶
升熾不可遏不待反風虐熖随㓕家政之修法古名門毫髪¶
敢私唯義之敦嚴布科條各授以事一門雝雝罔有乖戻辟¶
書交飛君&KR0015;而嘻我有我政奚暇外馳古有篤行照耀方䇿¶
以今較之孰為優劣埃風渺瀰徳化擾鋤况曰善事不忘厥¶
初飛鳳之山林木䓤蒨勒文墓門用為世勸¶
<pb:KR4h0102_SBCK_091-4a>¶
　　　故愚菴先生方公墓版文¶
嗚呼自我齊國文公紹伊洛之正緒號為世&KR0244;益衍而彰傳¶
道授業者幾徧大江之南而天台為極盛時則有潘子善氏¶
林叔恭氏趙幾道氏兄弟以及杜仲良氏如此者不能徧舉¶
皆見而知之推原體用之學敷化弘治而風動於四方重徽¶
疊照於斯為至流風遺俗迄今猶有未泯&KR0002;我愚菴先生方¶
公其殆聞而知之者歟先生諱克勤字去矜姓方氏其裔出¶
睦州玄英處士于宋初十五世祖廿四府君某始遷寧海侯¶
城里曾大父重桂鄕貢進士大父子野父烱元鄞縣儒學敎¶
諭母葉氏宋丞相夢鼎從曾孫女也先生㓜而端凝五歲知¶
讀書自辨章句十歲暗記五經諸先生嘖嘖愛賞目為神童¶
年垂弱冠徧窮濂洛關閩遺書及尋&KR0056;先逹授受源委凢渉¶
<pb:KR4h0102_SBCK_091-4b>¶
性命道徳之秘窮研&KR0677;索寢食爲之幾廢因喟然嘆曰爲學¶
必合天人而後可舎是非學也至正甲辰嘗一踐塲屋言國¶
家利害峭&KR0033;無所顧忌有司不敢取飄然東歸益閉戸潜心¶
于一卦一爻必&KR0082;驗諸事爲至於天文地形禮樂刑政及制¶
度名物之屬亦辨析歸於至當如指諸掌曾海民爲変江浙¶
行中書檄呉江同知金剛奴募民爲水兵先生詣金剛奴謂¶
曰民計窮而爲盗未爲盗者亦挺挺而&KR0082;動奈何授之以兵¶
是謂增盗非禦盗也金剛奴怒不荅既而水兵果於中道殺¶
䕶吏逃去從盗金剛奴踰垣走折一足始悔曰吾不從方先¶
生言以至於此未幾侍御史左荅納失里至郡招諭劉都事¶
基爲之副先生上書陳勦殄之畧不宜姑息都事韙其言而¶
不能用遂致郡縣䧟没民罹塗炭先生發憤入山谷採松栢¶
<pb:KR4h0102_SBCK_091-5a>¶
食之累日不返當路延先生入幕府先生謝曰我辟榖乆矣¶
弗足與人間事也呉元年冬¶
大明兵取台州先生欣逢¶
眞主之出乃大有爲之時上䟽舉賢才安人心黜豪強除&KR0064;¶
歛明敎育十餘事將上之未果洪武二年　詔立郡縣學以¶
訓導辟先生樂於育才卽起應　命&KR0018;笈來從者至百餘人¶
先生據經陳義曲暢旁通幾無毫髪遺憾聞者皆淪肌浹髓¶
薫爲善良俄以母夫人春秋高力辭而歸諸生追之者踵相¶
接學舎爲空四年夏　朝廷聞先生賢&KR0082;致之部使者袁君¶
宏以書幣來徴先生以母老不&KR0216;離左右避去旁縣郡承使¶
者風㫖雜逮婣連督索之先生上京師兩詣執政固辭執政¶
奇先生才命就銓曹試考覈入格列第二¶
<pb:KR4h0102_SBCK_091-5b>¶
上特命知濟寧府事階朝列大夫錫之冠帶以行先生至官¶
爲書一通懸於康衢諭¶
上愛養元元之意民有所不平詣府自言禁吏胥不得呵問¶
日引耆耋坐語訊以得失郡學官缺孔子廟堂頽圯聘前進¶
士爲師弟于員有未備者選補之役浮屠以葺廟堂廟南鑿¶
爲泮池傍列兩序闢射圃於廟北造&KR0211;矢&KR0035;正鵠日一再視¶
學親爲正句讀較中否屬縣之内社各立學學凢數百區學¶
子繫籍者二千人其後號爲最盛始有　詔民闢廢田者閱¶
三載乃稅吏徼近功不俟期歛之復以田定其科繇民益惰¶
田不増闢先生與民約定爲簡書列其丁產爲上中下三等¶
等復析爲三毎有徴發恒視書爲則吏不敢竝縁爲姦歲且¶
暮轉戎衣于燕時有令役民舟者有誅別郡以牛車從事天¶
<pb:KR4h0102_SBCK_091-6a>¶
雨雪牛僵死于道破産十八九民請以舟就役僚佐畏令難¶
之先生曰吾知從民便抵法非所辭也卽載以舟具白山東¶
行中書省省義不問郡倉絶糧省檄民七百里轉粟青州民¶
以道遠爲病&KR0244;漕運者自淮安輸濟南道岀郡境先生&KR0082;就¶
輸郡倉而俾濟南致青州告于行省弗聽卽以聞戸郡戸部¶
奏可行省臣愧之郡城壞故事築以兵指揮使挾貴人&KR0020;當¶
五六月聚民萬餘治之民不得田哀號而卽工聲聞數里先¶
生&KR0108;曰民病不救惡用二千石爲宻聞中書同官疑且得罪¶
不敢署名先生獨署之以聞卽日　詔罷先是不&KR0040;先生&KR0221;¶
跣徧禱群祠涕泣臥祠下誓不雨不還至是　詔下民驩呼¶
而散大雨如注是歳五榖俱熟民歌曰孰罷我役使君之力¶
孰成我&KR0112;使君之雨使君勿去我民父母自是連三歳三禱¶
<pb:KR4h0102_SBCK_091-6b>¶
皆有年五年秋隣境盡蝗先生省愆變食稽首&KR0572;天迨夜聞¶
空中&KR1415;&KR1415;燭之乃飛蝗蔽天而過郡獨有年民有赴愬者隨¶
事財决大者笞辱小者諭遣之不留案牘&KR0057;愼於庻獄月録¶
日省不使乆淹或文有未具時作糜徧倉之夏秋之稅毎命¶
斛卒持槩高下出其手或至累旬不收民競指倉爲穽先生¶
令民自槩斛卒歛手不敢出氣遇將西成卽移文與民期民¶
争來輸不遣一吏而稅常先登江西浙西二行省運糧百萬¶
濟寧水陸數千里先生視如部民不使有錙銖怨懟舊比毎¶
斛益四升以禆蠧耗先生憫其道遠言于¶
朝蠲之府召州縣官屬皆役皁&KR0032;往往索賂無厭先生下信¶
符置郵無敢不至者信符之籍以印識而中分之吏托日月¶
稽違以媒利先生私藏之緩急有程一自已出復行其法於¶
<pb:KR4h0102_SBCK_091-7a>¶
封内一以信符召民民竟得拜力耕桑襁&KR0018;來歸者相望于¶
道初赴官時戸僅三萬稅萬餘石三年之後稅以石計者十¶
四萬四千七百戸亦增至六萬有奇二州二十縣家有積粟¶
野無餓莩羊牛鷄犬散&KR0013;郊埛富庻充實如承平之世至於¶
社稷山川諸祀先生修崇壇壝嚴飭噐服或&KR0035;名木於周垣¶
之外一如儀制無有所闕水驛在西門内&KR0763;陋汚濕居者弗¶
寧先生料㨂材木候農之&KR0169;更作於城南庭堂室房弘敞逾¶
昔冬寒河凍驛舟不行令舟人伐木爲炭穿土穴藏氷因其¶
餘力以成事功泗水經郡城南通淮江北引河濟地&KR0020;高瀉¶
搆石爲牐而時畜&KR0165;之魯橋&KR0037;林二牐歷歲乆壞石塡河中¶
舟道難之役牐于絙壞石治&KR0069;而甓之故以葦囷庤糧火屢¶
爲災敎民爲陶瓦營屋百餘間申戒火令編民居爲曹伍逓¶
<pb:KR4h0102_SBCK_091-7b>¶
相救恤其患遂止大將軍魏國徐公逹副將軍曹國李公文¶
忠綂士馬十萬之燕駐郡稍乆要官&KR0020;吏争索糧芻相膠轕¶
于前先生依序酬决無不如意一軍稱能永嘉侯朱公亮祖¶
將舟師數百艘北征水涸舟膠不可動脅先生曰卽取五千¶
夫决河否則以軍法論日值暮先生不&KR0216;煩民泣禱於天夜¶
二鼓天&KR0040;&KR0058;明水起數尺舟竟去莫有言者先生為政以風¶
化為急務以德勝佐貳始雖倨慢先生委誠待之卒自愧服¶
武夫悍將不知禮乆亦化戢在官縱無事終日冠衣坐堂上¶
召諸吏授以書詩法律或公牘堆几群辨方譁先生片言折¶
之各心悅而去性不喜近名常自誦曰近名必立威立威必¶
至害人吾不&KR0216;為也府庭之間不陳杻械革鞭懸楹間示不¶
妄罰省憲考績為六府最八年春入　朝¶
<pb:KR4h0102_SBCK_091-8a>¶
皇上以為善治民錫燕儀曹使踐其舊職瀕行奬諭有加且¶
曰政成當顯用卿秋八月知曹縣事程貢嘗以不職&KR0013;笞心¶
衘之上封事言狀　詔御史楊某廉按楊&KR0244;程故人&KR0178;程坐¶
誣罪易民服潜索先生過事踰兩月無所得乃捕府中卒吏¶
盡繫之搒掠無完膚無一可問者楊更與其吏謀誣先生用¶
倉中炭葦時十月固未嘗附火而葦則盖公宇垣實無私用¶
者先生不與辨遂就逮民號呼塡道隨行百餘里者將數千¶
先生次子孝某上書政府大臣願以身為軍贖父罪不報竟¶
謪役江浦㑹空印事起吏又誣及之孝某復草䟽將伏闕下¶
訴而先生没於京師九年冬十月二十四日也壽僅五十八¶
子孝某與兄孝聞奉柩東歸十年春二月二十四日窆於縣¶
東北&KR0055;灣章施山之原禮也先生娶林氏諱&KR0078;婦道為一族¶
<pb:KR4h0102_SBCK_091-8b>¶
冠先十五年卒至是合塟生子二人卽孝聞孝某孝聞年十¶
三居母之喪不肉食至服除人以純孝稱之女一人再娶王¶
氏諱在生女一人未彌月而王卒少房董氏育之董氏生子¶
一人曰孝友二女皆室未行先生靣白如玉&KR0161;眉秀整不妄¶
&KR0015;語動容周旋必合禮法兵亂&KR0018;母逃入&KR0055;谷兩踵流血遇¶
二弟訓育備至終身未嘗失色與人交率眞任質不事表襮¶
不以乆近為冷&KR0044;立談之頃洞見肝膈南冠過郡者必以米¶
醪饋之不能歩者僦舟車送之萊蕪丞陳川&KR0082;迎母就養而¶
厄於無貲出錢五千助之同列以事奪祿買布帛給其用旦¶
日延之對食乆而不衰脫逢其飮醉投案大詬而去待之益¶
恭及酒解來謝陽&KR0002;不知者曰昔之夜吾亦醉矣不識君何¶
謝也生平奉養簡素不服紈綺御一布&KR0129;數十載不易日不¶
<pb:KR4h0102_SBCK_091-9a>¶
再肉不治官事&KR0186;却肉不食所守廉甚絲毛不取諸人毎行¶
縣以物自隨杯湯不肯受兖州守因童進二木&KR0050;笞童十召¶
州吏還之鄊人有爲饒陽令者以燖鴈侑書力却去乃巳初¶
至官時禄米一斛可易金三兩以軍食告乏月取十斗爲食¶
餘悉儲于倉或尤其迂不恤也晚年益加畏愼晝所爲之事¶
夜則白之於天俯仰皆無愧怍榮辱利害恒視之&KR0002;一坦然¶
不疑古所謂體道成徳之人先生誠庻幾焉其爲文章質而¶
不華平而中理有汗漫集&KR0002;干卷傳學者云濂私自念齊國¶
文公之薨始一百七十又九年而其學寖微譁世取寵者徒¶
剽掠爲談辨誇多闘靡者務組織爲篇章文公所以扶世敎¶
淑人心者率棄爲空言故其臨事之際仰攫俯拾唯恐利不¶
入槖至有庸夫賤竪之不屑為者嗚呼可嘆也巳有如先生¶
<pb:KR4h0102_SBCK_091-9b>¶
聞風而興乃䏻誠求實踐叅前倚衡儼&KR0002;上帝鑒臨&KR0386;養旣¶
純發舒自異仁民善俗之政至今人人䏻道之大命雖止於¶
斯而其率性會道無愧於文公者尚曒然弗誣也孝某從濂¶
授經頗知先生行事之詳於是歷叙其故而繫之以銘銘曰¶
堂堂齊公命世之雄伊洛正傳實爲大宗入天出人完傳翼¶
經有遏必䟽無幽不明疇不皷篋千里來過燦如聚星惟台¶
獨多流光所及寜有翳昏掲彼日月輝于天門逝者沄沄滅¶
景銷聲不有人豪聞風孰興猗歟先生行知尊聞養氣弗餒¶
充塞乾坤實孚名隨上徹九天鶴書翩翩降于丘園爰自布¶
韋專城以居象笏朱衣於赫其儀寵恩之加其廣無垠曷¶
以報之誓不顧身敷宣¶
帝仁逹于齊氓以煦以嫗以致其亨民或勞只如魴之頳乃¶
<pb:KR4h0102_SBCK_091-10a>¶
平更繇俾遂其生&KR0219;胥舞文其貪若狼乃障乃防而厄其亢¶
人相告言乆嬰亂離父母孔邇我胡弗歸十百爲群其來如¶
雲操厥耰鋤以播以耘我行其原萬桑沃然俯瞰于隰&KR0112;苗¶
芊眠隣多孽蝗刺天而飛避不入境絶&KR0011;有知眞知之效小¶
試則殷誰曰漢吏&KR0825;美其循太龢薫蒸郁紛輪囷自此而升¶
何澤弗臻太命止斯傷如之何視天方高淚如懸河我又奚¶
嗟數奇則然中心無慊生順死安善人殄瘁期道之衰顧瞻¶
無依胡寕不哀崔崔者岡&KR0261;&KR0261;者陂其中有墳千載之悲¶
　　　胡義士墓表　胡翰¶
永康之魁山有義士焉曰胡君元祚其先建寕人也宋宣和¶
中其遠祖志寕來爲邑遂長子孫至今居之邑地西&KR0033;婺東¶
抵處處阻險而俗獷山谷之間&KR0060;發弄兵積爲民患及元之¶
<pb:KR4h0102_SBCK_091-10b>¶
季郡邑兵起環處之境皆盗區也戍將石抺升之督兵討之¶
&KR0020;猶不戢至正乙未縉雲蒻溪之冦殷氏杜氏啖群&KR0495;以利¶
大入剽掠横殺不辜元祚&KR0099;然曰吾土皆王民吾雖力不能¶
爲國除賊獨&KR0216;鄕井罹其毒束手視之邪走白邑令爲防禦¶
計散家財集少壯之丁立保伍之法大書其幟爲義兵㓂偵¶
之不敢輙犯詐遣其徒來降尋乃旁出抄虜擣邑郛焚廬含¶
㑹官兵至元祚率衆助討之冦退兵駐邑中頗恣睢元祚扣¶
軍門白主帥出旗&KR0035;于鄕約曰敢擾吾民者殺無赦士卒如¶
約而元祚具酒肉禮其至者如初鄕民按堵令嘉其能檄所¶
部&KR0475;結悉如其法上其名于憲府憲府嘉之署曰義士胡某¶
俾與方允中合而拒賊賊畏之至者不敢越鯉溪而西時太¶
平呂原明軍方巖致書元祚曰東南當賊要衝君以身障之¶
<pb:KR4h0102_SBCK_091-11a>¶
能杜其不至乎&KR0154;&KR0002;去難就易於計萬全也元祚曰吾衆以¶
義合將以排難存鄕里耳委而去之豈吾志耶益厲衆固守¶
聞賊至山砦之民受圍者輙出兵援之歲丁酉正月賊冦武¶
平合德元祚大破之逐北數十里二月丙午戰于前倉又破¶
之賊數戰不利明日廼盡勒其衆間道出方巖與吕原明戰¶
巖下吕不利其屬孫伯純殁于陣又明日賊復至與元祚遇¶
于占田元祚盡銳以戰頋謂允中曰賊衆我寡唯死闘耳不¶
可退而覆也自辰至午戰不利方允中吕伯川殁于陣元祚¶
自分不獨生戰益力厲聲罵賊不旋踵死之至正十七年二¶
月二十二日也邑令野速逹聞其死輙泣曰吾爲天子命吏¶
不能羸股肱効尺寸功而元祚起畎畝不費官一粟不取民¶
一錢合鄕兵而贍之屢與賊&KR0366;雖斃於蜂蟻之衆不少挫其¶
<pb:KR4h0102_SBCK_091-11b>¶
氣吾屬愧之矣其可使君之志不白於當世乎具䟽其事以¶
聞報未下明年王師克婺城永康內附又十有一年¶
朝廷修元史凡忠臣義士於法得立傳余欲取其事載之無¶
以究極其詳又八年余至永康見其子&KR0073;問君所以致死&KR0073;¶
哀形于色爲余言其先人之沒裕不能援而與之俱嘗圖其¶
不朽有韓先生循仁之狀宋先生濂之銘在余讀而悲其不¶
幸然未嘗不壯其爲人當冦發難時巨族寒畯男女扶携走¶
退上以脫一旦之命不頋宗祐棄骨肉者里相比也將吏畫¶
地自守玩愒以養冦畏縮以爲持重不能展手足者郡相望¶
也計其人怖死不暇惡肯抗必死之冦以不貲之軀而君亦¶
何樂而爲之無乃輕用其身哉天下大義蓋有重於身者人¶
不察也叛逆之冦義所不容也吾討之義不容已也不幸而¶
<pb:KR4h0102_SBCK_091-12a>¶
死固其所也君旣死而懷利計私者苟免宜&KR0002;得志由今視¶
之果能保其祿位乎享其貴富乎就命有之泯焉無聞者多¶
矣若君之所樹立聞其風者莫不惜而慕之大義之在人心¶
如此百世之下有生氣矣君得年四十有八娶章氏繼趙氏¶
子四人趙出也長卽&KR0073;次禊次祏次禔余旣多君之義又愛¶
其子之能孝故摭其大節俾掲而表諸墓亦史氏之遺意云¶
　　　漳州路達魯花赤合魯溫侯墓表　王褘¶
元有盡節之臣曰漳州路達魯花赤諱迭理彌實字子初合¶
魯溫氏西域人也洪武元年　王師征閩閩八州不兩月而¶
平當是時合魯溫侯實監漳郡於是守將旣以所部軍先遁¶
郡事又屬他官總制政不自已出欲圖守禦之䇿計未决而¶
總制者已納降俄報新朝使者至禮當郊迎侯從容語左右¶
<pb:KR4h0102_SBCK_091-12b>¶
曰吾將圖之乃朝服北靣再拜曰臣四十始仕不數年致位¶
二千石國恩厚矣今力不能禦敵義不忍降報國恩者唯有¶
死耳遂斫其印&KR0144;書其笏曰大元臣子置案上卽引佩刀剚¶
喉中絶咽以死手執刀按&KR0176;坐&KR2680;然如生時郡民聚哭庭下¶
聲震地共歛塟城東門年蓋四十有六矣侯蚤歲備&KR0043;衛用¶
年勞當入仕以母老不忍去&KR0176;下不願仕毋殁服除東宫素¶
知其才力勉之乃仕授承&KR0033;郎行宣政院崇敎至正辛丑陞¶
奉訓大夫杭州路治中㝷改福州壬寅以事至亰除福建行¶
省理問官階轉奉議與福建行省平章燕只普化同赴任㑹¶
盜據閩城不得入侯贊平章集諸縣民爲兵急圍城盜&KR0020;旣¶
蹙乃闕城東圍使出奔因勒兵殱之以功陞朝列大夫居三¶
年除漳州路達魯花赤階亞中大夫時陳有定據全閩民苦¶
<pb:KR4h0102_SBCK_091-13a>¶
其朘剥侯曰吾受千里生人之&KR0009;寧忍坐視弗加䘏乎頗&KR0117;¶
庻事之利病興除之敏於吏事而務存忠厚民受其惠甚多¶
故其死也漳人無不痛思之其爲人可稱道者如此侯祖曰¶
滿速兒大都路治中父曰黙里馬合麻安慶路治中夫人回¶
回氏子男二人長六十&KR0043;衞爲速古兒赤次普顏帖木爾江¶
西行省通事嗚呼世之論者蓋曰非死之難而處死之爲難¶
侯職在守土義不事二姓而守其土以死可謂死得其所矣¶
豈非盡節之臣歟余至漳州得侯死事爲悉因嘆八州之吏¶
大小奚翅數千百而大節烈然如侯者殆不可一二數故爲¶
書而表之而并及其官伐世次使刻諸石豈特以慰漳人之¶
思庻用爲人臣之勸云¶
　　　時齋先生俞公墓表¶
<pb:KR4h0102_SBCK_091-13b>¶
元旣有江南以豪侈粗戾變禮文之俗未數十年薫漬狃狎¶
胥化成風而宋之道俗銷㓕盡矣爲士者辮&KR0288;短衣效其語¶
言容飭以自附干上冀速&KR0023;仕進否則訕&KR0015;以爲鄙怯非&KR0192;¶
然自信者鮮不爲之變是時金華俞先生獨率其家以禮&KR0055;¶
衣高冠談&KR0003;右道客造門肅威儀俯首拱而趍以迓至門左¶
右立三揖至階揖如初乃升及位又揖者三毎揖皆有辭相¶
稱慰慶贊周旋俯仰辭氣甚恭鄕人小子去家乆不知宋俗¶
皆然或竊指先生爲異或尤以爲迂緩先生不頋也年七十¶
有二卒于元至治四年正月十七白先生旣亡而宋之遺俗¶
無有知者矣先生諱金字尗器別號時齋其先杭人吳越錢¶
氏時有任其國爲户部尚書兼營田使者曰公帛嘗道婺義¶
爲愛其地遂遷邑之鳳林鄕戸部生德詮德詮生　又徙金¶
<pb:KR4h0102_SBCK_091-14a>¶
華之孝順鎭諌生海海生善轉善智各有子四人皆爲儒惟¶
善子言昌宋大觀三年上舎釋&KR0260;進士知永豐蕭山二縣而¶
善轉子奉復家溪南之琴山奉生某縣主簿允中允中生性¶
性生恣益恣益生壽壽生義先生父也母金氏先生少好學¶
善自程督鉤發窺索水&KR0636;木滋月長歲化壯而有名一試不¶
合有司卽退脩于家於經史尤濳心摉訂較辯疑昧多所附¶
益學者師尊之受業者&KR0071;于門先生年愈加志愈篤爲學晩而彌¶
成人望其&KR0241;于用而宋亡矣故先生之名不大顯于世惟發¶
之文章以自見乆而亦散佚不傳世由是無從知先生知而¶
言之者鄕人而已然先生所存鄕人未必知之知其詳者惟¶
子暨孫至曽孫則已踈矣使更越數世復有知者乎篤於自¶
信者固不䘏乎人之知否然德如先生而弗傳則天下之爲¶
<pb:KR4h0102_SBCK_091-14b>¶
善者寡矣褘是以論列之以見不苟合乎一時者乃所以合¶
乎後世也先生娶王氏生四子曰祿祺祐祉乃棄諸子而卒¶
諸子以卒之歲十二月甲子葬于就日鄉義和里之楊家園¶
今去先生卒時四十有六年而先生之孫有欽有奇有識有¶
觀有慶有用有元多爲老成人㑹孫五人亦巳長云¶
皇明文衡卷之九十一¶
