# -*- mode: mandoku-view -*-
#+TITLE: 明文衡
#+DATE: 2015-09-23 10:33:15
#+PROPERTY: JUAN 67

<md:KR4h0102_SBCK_066-11b>¶<md:KR4h0102_SBCK_067-1a>¶
<pb:KR4h0102_WYG_067-1a>
欽定四庫全書
　眀文衡巻六十七¶
　　　　　　　　　　　　明　程敏政　編
　碑
¶
　　蒲州廟學重修碑　　　　　　　薛　瑄¶
蒲州儒學著令釋奠大成至聖文宣王仲春仲秋上丁
凡一¶其弟子以及歴代有功於聖門之諸儒皆配饗従
祀於殿廡¶焉廟後列堂齋為生徒講習之所事神育才
<pb:KR4h0102_WYG_067-1b>
各有其宇然或¶敝於久或缺於初皆學政之不可緩者
今徐守孚浙右台之¶黄巖人家世業儒既由庠序中鄉
舉游賢闗歴事春官於神¶典民政熟於講聞及來知是
州凡政事先後次第修舉因進¶謁大成殿庭以大成門
東西廡神庫神厨牲房皆事神之宇¶大成門嵗久穿漏
乃葺而新之兩廡迫隘不足以周旋禮節¶遂擴増其楹
數復外為周廊以障風雨神庫等屋悉加修治<md:KR4h0102_SBCK_067-1b>¶生徒雖
有講習堂齋舊乏退息之所因創増號房數十間又¶樹
<pb:KR4h0102_WYG_067-2a>
扁學門以壮觀仰其材皆儲之於素匠役取之在官民
不¶知擾而役底於成始事於天順四年月日凡㡬閲月
訖工於¶是神宇學舍巍然秩然莫不峻整又訪郡之先
達可為鄉先¶生者尸而祝之以勵後進師生樂其崇學
好禮而役之成也¶咸願有辭以鑱諸石乃來求記余惟
古之學政考之載籍可¶見巳葢自夏商周以上之教法
皆所以復人性之善孟子所¶謂學則三代共之皆所以
明人倫者是也漢唐歴代雖或建¶學而道學不傳又為
<pb:KR4h0102_WYG_067-2b>
異端雜術所淆而知以復性為敎者鮮¶矣至宋道學復
明朱子序大學有曰治而教之以復其性如¶唐虞司徒
之職典樂之官以及三代小學大學教人之次第¶節目
皆所以復其性故又曰學焉者無不有以知其性分之<md:KR4h0102_SBCK_067-2a>¶所固有職分之所當為而各俛焉以盡其力者此也洪
惟我¶天朝道隆前古治底文明内外建學其所以育天
下之英才¶者皆以復性為教故凡五經四書小學性理
書自周張程朱¶之説以達乎堯舜禹湯文武周公孔子
<pb:KR4h0102_WYG_067-3a>
顔曾思孟之道學校¶之講學者既一於是科目之取人
者亦一於是推之禮樂政¶治者莫不一於是是以學政
粹然一出於正而異端雜術不¶得以淆乎其間豈漢唐
歴代之學而鮮知以復性為教者之¶可擬哉今徐守既
克舉學政諸生瞻依宣聖諸賢之廟廡有¶所興起必由
所謂五經四書小學性理諸書周張程朱之説¶以求古
聖賢之道以求復其性以追古俛焉盡力之君子庶¶㡬
於學校政有實効矣於是既序其事而復繫之以詩曰
<pb:KR4h0102_WYG_067-3b>
惟此蒲學守克新之新之伊何道化在兹有神之宇靡
不完<md:KR4h0102_SBCK_067-2b>¶葺有士之居靡不増立春秋釋奠禮必䖍誠朝夕
礲琢業必¶専精於道自天全畀神聖繼天立極治教斯
盛昔在唐虞典¶樂司徒三代法備學則有區區以小大
慮百致一爰究其歸¶復性是極延延鄒魯心法相承曰
命曰性一以貫通孟氏往¶矣正緒邈絶術裂多岐理難
同轍宋儒勃興道統是接¶皇明運泰道隆古先學建内
外政敎是宣其經有五其書有¶四性理真儒發揮詳至
<pb:KR4h0102_WYG_067-4a>
于以表章于以作人人知復性化底¶熙淳兹頖有政政
既理治朂哉眀誠聲實永世¶
　　精忠廟碑　　　　　　　　　　徐有貞¶
國之有忠義猶天地之有元氣也天地非元氣不運國
非忠¶義不立彼其所以繫星辰行日月載華嶽振河海
者惟元氣¶元氣在則雖時有隕蝕騫溢之變而終不易
乎常運所以安<md:KR4h0102_SBCK_067-3a>¶社稷尊主庇民者惟忠義忠義在則雖
時有冦難禍亂之虞¶而可以捄乎滅亡然天地之主以
<pb:KR4h0102_WYG_067-4b>
道國之主以人道無私而¶人多慾故天地不自害其元
氣而國有自害其忠義者至要¶其終則亦有萬世之公
論存焉如宋岳鄂武穆王之事是巳¶當夫徽欽之既北
狩而髙宗南渡也宗社㡬淪兵戈方熾不¶翅天柱崩而
地維折宋之不亡僅如一線之屬旒國無其人¶誰與復
立王於時奮自徒步應募而起歴裨校至大将小戰¶百
餘大戰數十鋒不少挫而益勁遂平南北羣盜傾偽齊
以¶蹙金人葢王之忠義勇智皆得之天非矯偽而為者
<pb:KR4h0102_WYG_067-5a>
故能始¶終以恢復為己任才與志副名與實稱南渡以
來一人而巳¶當是時金兵數敗中原㡬復奈何主蔽於
奸忘讐忍恥自棄¶其土而不能成中興之大功此則宋
之不幸髙宗之不幸而<md:KR4h0102_SBCK_067-3b>¶豈獨王之不幸哉論者謂方郾
城戰勝進軍朱仙鎮烏珠将¶棄洛還而詔趣班師使王
以将在軍君命有所不受之義堅¶執北伐乘屢捷之勢
偪屢敗之敵而滅之盡收故疆措置巳¶定然後奏凱旋
師歸身謝罪顧不愈於束手就僇而志不得¶伸耶此亦
<pb:KR4h0102_WYG_067-5b>
一義然未得其當也夫将不専制久矣惟趙充國¶之破
西羌嘗違詔而伸己策以上有孝宣之眀下有魏相之¶
忠與協耳不然則必如孔明之受託昭烈桓温劉裕之
専制¶晉權乃可以拜表而即行彼髙宗之去孝宣逺矣
又濟之以¶奸檜之賊王既無孔明君臣之契而温裕之
所為又非王之¶所肯為者此其所以寧死而不敢専制
之也歟嗚呼於此益¶可以見王忠義之誠矣是以自宋
及今天下之人所共扼腕¶傷嘆聲其害王者之罪而誦
<pb:KR4h0102_WYG_067-6a>
王之烈不已非所謂公論之存<md:KR4h0102_SBCK_067-4a>¶於萬世者乎嵗己巳之
八月¶皇帝初即大位以統幕師¶上皇未復敵方内偪乃
命侍講臣珵等十有五人分鎮要地¶遏亂畧糾義旅以
為京師聲援而臣珵實來彰徳彰徳古相¶州也湯陰為
其屬邑邑之周流社王之所生地也間因行縣¶至焉既
臨祭王之父祖墓而封守之乃集郡縣僚吏師生父¶老
于庭而諭之忠義因及王之祠事皆喜躍願効力其明
年¶春珵以召還乃具列王之功於禮當祀者以聞詔可
<pb:KR4h0102_WYG_067-6b>
祠¶既成勑賜榜曰精忠之廟而俾有司春秋祭享如制
於是¶書其事于麗牲之碑而識其相事者之職名於碑
陰又為迎送¶神之辭使歌以侑享既以慰王之靈於𠖇
漠且以為天下忠¶義之勸云其辭曰<md:KR4h0102_SBCK_067-4b>¶王歸來兮毋夷猶寧不懐兮舊邱昔仗劒兮南遊刷國
恥兮¶復君讎王之烈兮葢九州羌彼奸兮忠是訧神胡
為兮滯留¶駕風鵬兮驂雲虬婘鄉邑兮少休斚有醴兮
爼有羞式燕享¶兮春與秋¶王将去兮之何方胡不睠兮
<pb:KR4h0102_WYG_067-7a>
故鄉爰弭節兮迴旌肆容與兮¶翺翔肅羽騎兮成行彎
强弧兮射天狼福我民兮佑我¶皇干戈載戢兮無水旱
傷蠲我祀兮蒸與嘗江之南兮河之¶北往復還兮樂未
央¶
　　勅修河道功完之碑　　　　　　徐有貞¶
惟景泰紀元之四年冬十月十有一日¶天子以河決沙
灣久弗克治集左右丞弼暨百執事之臣于¶文淵閣議
舉可以治水者僉以臣有貞應<md:KR4h0102_SBCK_067-5a>¶詔乃錫璽書命之行¶天
<pb:KR4h0102_WYG_067-7b>
子若曰咨爾有貞惟河決于今七年東方之民厄于昏
墊¶勞于堙築靡有寧居既屢遣治而弗即功轉漕道阻
國計是¶虞朕甚憂之兹以命爾爾其往治欽哉臣有貞
祇承惟謹既¶至乃奉揚明命戒吏飭工撫用士衆咨詢
羣䇿率興厥事¶已乃周爰巡行自北東徂南西踰濟汶
沿衛及沁循大河道¶濮范以還既究厥源流因度地行
水乃上陳于¶天子曰臣聞凡平水土其要在知天時地
利人事而已天時¶既經地利既緯而人事於是乎盡且
<pb:KR4h0102_WYG_067-8a>
夫水之為性可順焉以¶導不可逆焉以堙禹之行水行
所無事用此道也今或反是¶治所以難葢河自雍而豫
出險固而之夷斥其水之勢既肆¶又由豫而兖土益疎
水益肆而沙灣之東所謂大洪之口者<md:KR4h0102_SBCK_067-5b>¶適當其衝於是
決焉而奪濟汶入海之路以去諸水從之而¶洩隄以潰
渠以淤澇則溢旱則涸此漕途所為阻者與然欲¶驟而
堙焉則不可故潰者益潰淤者益淤而莫之捄也今欲¶
捄之請先疏其水水勢平乃治其決決止乃濬其淤因
<pb:KR4h0102_WYG_067-8b>
為之¶方以時節宣俾無溢涸之患必如是而後有成¶制
曰可臣有貞乃經營焉作治水之閘疏水之渠渠起張
秋¶金隄之首西南行九里而至于濮陽之濼又九里而
至于博¶陵之陂又六里而至于夀張之沙河又八里而
至于東西影¶塘又十有五里而至于白嶺之灣又三里
而至于李&KR1374;之崖¶由李&KR1374;而上又二十里而至于竹口
蓮花之池又三十里而¶至于大瀦之潭乃踰范暨濮又
上而西凡數百里經澶淵以¶接河沁河沁之水過則害
<pb:KR4h0102_WYG_067-9a>
微則利故遏其過而導其微用平<md:KR4h0102_SBCK_067-6a>¶水勢既成名其渠曰
廣濟閘曰通源渠有分合而閘有上下¶凡河流之旁出
而不順者則堰之堰有九長袤皆至丈萬九¶堰既設其
水遂不東衝沙灣乃更北出以濟漕渠之涸阿西¶鄄東
曹南鄆北之出沮洳而資灌溉者為頃百數十萬行¶旅
既便居民既安有貞知事可集乃㕘綜古法擇其善而
為¶之加神用焉爰作大堰其上楗以水門其下繚以虹
堤堰之¶崇三十有六尺其厚什之長伯之門之廣三十
<pb:KR4h0102_WYG_067-9b>
有六丈厚倍¶之隄之厚如門崇如堰而長倍之架濤截
流柵木絡竹實之¶石而鍵之鐵葢合土木火金而一之
用平水性既乃導汶泗¶之源而出諸山滙澶濮之流而
納諸澤遂濬漕渠由沙灣而¶北至于臨清凡二百四十
里南至于濟寧凡二百一十里復¶作放水之閘于東昌
之龍灣魏灣凡八為水之度其盈過丈<md:KR4h0102_SBCK_067-6b>¶則放而洩之皆
通古河以入于海上制其源下放其流既有¶所節且有
所宣用平水道由是水害以除水利以興初議者¶多難
<pb:KR4h0102_WYG_067-10a>
其事至欲棄渠弗治而由河沁及海以漕然卒不可行¶
也時又有發京軍疏河之議有貞因奏蠲瀕河州縣之
民馬¶牧庸役而専事河防以省軍費紓民力¶天子従之
是役也凡用人工聚而間役者四萬五千有竒分¶而常
役者萬三千有竒用木大小之材九萬六千有竒用竹¶
以竿計倍木之數用鐵為斤十有二萬鋌三千絙百八
釜二¶千八百有竒用麻百萬荆倍之藁秸又倍之而用
石若土則¶不計其筭然其用糧于官以石計僅五萬而
<pb:KR4h0102_WYG_067-10b>
止焉葢自始告¶祭興工至于工畢凡五百五十有五日
於是水官佐工部主¶事臣詡㕘議山東布政使司臣雲
鵬山東按察司事臣蘭<md:KR4h0102_SBCK_067-7a>¶等咸以為惟水之治自古為難
矧兹地當兩京之中天下之¶轉輸貢賦所由以達使終
弗治其為患孰大焉夫白之渠以¶溉不以漕鄭之渠以
漕不以貢而工皆累年費皆鉅億若武¶之瓠子不以溉
不以漕又不以貢而役久弗成兵民俱敝至¶躬勞萬乘
投璧馬籲神祗而後己以彼視此孰輕孰重孰難¶孰易
<pb:KR4h0102_WYG_067-11a>
乃今役不再期費不重科以溉焉以漕焉無弗便者是¶
以軍國之計生民之資大矣厚矣其可以無紀述於來
世臣¶有貞曰凡此成功實惟我¶聖天子之致所以俾臣
之克效不奪浮議非¶天子之至眀孰恃焉所以俾民之
克寧不苦重役非¶天子之至仁孰賴焉有貞之於臣職
其惟弗稱是懼矧敢貪¶天之功惟夫至明至仁之徳不
可以弗紀也臣有貞嘗備<md:KR4h0102_SBCK_067-7b>¶員翰林國史身親承乏不可
以嫌故自輟乃拜手稽首而為¶之文曰
<pb:KR4h0102_WYG_067-11b>
皇奠九有歴年維久延天之祐既豫而豐有蔀以䝉見
沬日¶中陽九百六數丁厥鞠龍蛇起陸水失其行河決
東平漕渠¶以傾否泰相乘運維中興殷憂迺凝¶天子曰
吁是任在予予可弗圗圖之孔亟嵗行七易曾靡底¶績
王㑹在兹國賦在兹民便在兹孰其幹濟其為予治去
害¶而利惟汝有貞勉為朕行便宜是經臣拜受命朝嚴
夕儆¶将事惟敬載驅載馳載詢載謀載度以為乃分厥
勢乃隄厥¶潰乃疎厥滯分者既順隄者既定疏者既濬
<pb:KR4h0102_WYG_067-12a>
乃作水門鍵制¶其根河防永存有埽如龍有堰如虹䕶
之重重水性斯従水¶利斯通水道斯同以漕以貢以莫
不用邦計維重惟<md:KR4h0102_SBCK_067-8a>¶天子眀浮議弗行功是用成惟¶天子
仁加恵東民民是用寧臣拜稽首¶天子萬夀仁明是懋
爰紀厥實勒兹貞石昭示無極¶
　　大寧觀碑　　　　　　　　　　劉定之¶
大寧觀在大同府城中大同古雲中地漢高祖鋤秦蹶
項威¶振寰海然至此為冒頓所困拓跋魏據此而起而
<pb:KR4h0102_WYG_067-12b>
以得中原¶之半遼金皆以此為别京元因之盤根株固
基趾焉維我¶皇明視為藩垣重地屯兵千萬連城堡十
數百以控制朔漠¶達于無外葢自¶帝都顧視之大同其
右翼也徳威所及之逺豈前代君華¶夏闢土疆者可侔
哉信足謂之大寧矣洪武初創道觀以大¶寧為名厥有
意焉然其地寒故山林無傑木鉅材其人勞於<md:KR4h0102_SBCK_067-8b>¶戍守饋
運征行故於取木伐石陶甓之役有不暇構架塗墁¶繪
飾之巧有非素習則惟王公将帥官府廨署有不逮中
<pb:KR4h0102_WYG_067-13a>
土¶者況於觀固宜因陋就簡也今副都御史古濬王公
越來鎮¶大同令肅法舉亦既有年意欲新之有待未果
太守綏徳郝¶君淵之自監察御史知河間府連著績用
遷綰郡紱有所興¶革克承憲度公嘉奨之以新觀之事
委焉君退與其僚捐俸¶為率俾觀之羽士張道維集好
義者所願輸始事于成化三¶年丁亥某月訖工於明年
戊子某月最北正殿五間殿之南¶甬道屬于中殿三間
道東西各有亭中殿之南甬道屬于山¶門道東有鼔樓
<pb:KR4h0102_WYG_067-13b>
西有鐘樓環其區域為廊四周東廊二殿北¶以祀三官
南以祀靈官西廊二殿北以祀四聖南以祀闗王¶間架
髙廣深邃加其數觚稜罘罳欄檻増其規香火灑掃朝<md:KR4h0102_SBCK_067-9a>¶夕節朔定其制石山藝卉沙墀植樹期其久既成文武
官曹¶兵民士女咸集瞻視靡不欣喜謂曩者吾人至于
斯觀有所¶祈謝祥臻災弭冦殄物阜雖感神恵而愧觀
弗稱今兹稱矣¶功有自焉惟亭立碑以待刻文紀實郝
君嘗従予學乃以王¶公命來請予文夫斯地之安寧綏
<pb:KR4h0102_WYG_067-14a>
靜陶大化超往古由有¶聖主在上享天心恢神謨以長
轡遐馭也斯觀之盛則賢¶臣總風紀任牧守治神人能
得其宜于中也然則斯人在下¶衣食有餘而奉神之休
庸有既乎予既記其事乃繫以銘詩¶曰
絶塞之表不聞刁斗乃聞道觀鼉鳴鯨吼鼔鐘之聲警
于¶昏曉烽燧不見乃見華燈夜集于觀燦燦如星我¶皇
御世武緯文經天下之大孰如其寧風調雨順禾黍被
野¶日之夕矣牛羊來下饔飱是宜湩酩亦諳出而射獵
<pb:KR4h0102_WYG_067-14b>
獲虎耽<md:KR4h0102_SBCK_067-9b>¶耽歸舉兕觥抵掌醺酣囊金車帛來自塞南家
給人足捐財¶弗貪以作斯觀千楹楩楠維神之尊其居
正宇垂衣雲霞寶¶冠玉麈與天為徒佑我¶聖主旁殿居
者哂喜嗔怒各司厥職我民依怙爾敵勿驕神¶欲勦之
都憲節出大将纛麾執以還城往觀數俘入門而左¶闗
雲長居顔如渥赭有虬其鬚單刀雪瑩爾魄先誅有屹
者¶亭碑峙龜趺守臣所立鰲島仙書¶
　眀文衡巻六十七
