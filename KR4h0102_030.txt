# -*- mode: mandoku-view -*-
#+TITLE: 明文衡
#+DATE: 2015-09-23 10:33:09
#+PROPERTY: JUAN 30

¶
<md:KR4h0102_SBCK_030-1a>¶
<pb:KR4h0102_WYG_030-1a>
欽定四庫全書
　明文衡巻三十¶
　　　　　　　　　　　　明　程敏政　編
　記
¶
　　謁周公廟記　　　　　　　　　王　¶禕
洪武辛亥春余還自西垂以閏月二十五日戊寅至岐
山縣¶明日謁周公廟廟去縣十五里出城循澗水西北
行至山下¶乃折入山之腹而廟在焉至是四面皆絶壑
<pb:KR4h0102_WYG_030-1b>
峭壁其間平地¶東西僅五六十步南北如之而稍脩形
勢殊幽阻廟東北十¶數步有靈泉出巖石間即澗水所
從出也廟之建莫詳其所¶自始按碑記唐大中二年鳳
翔府岐山縣鳳棲鄉周公廟出¶靈泉則廟祠在唐之前
當已有之金興定五年有道士市其¶廟作道宫縣令李
守節正其罪鳳翔府錄事判官游淑記之¶甚悉元初廟
盡廢至元十七年李忠宣公德輝行臺陜西欲<md:KR4h0102_SBCK_030-1b>¶起其廢
而有司力不逮乃請終南重陽宫李天樂真人重建¶既
<pb:KR4h0102_WYG_030-2a>
成其徒就守之今廟是也厥後陜西部使者富珠哩翀
言¶周公先聖在唐與孔子同廟祀天下今乃令道家者
流主祠¶事非所以崇聖道昭禮典若立書院俾儒者主
其祠為宜元¶統三年命下如所言賜額曰岐陽書院始
置學官弟子員春¶秋致祭禮如祀孔子元末天下亂儒
者皆解散書院燬于兵¶廟幸獨存而今守祠者仍為道
士矣廟始末可槩見者如此¶其廟中為正殿奉周公東
西二小殿以奉太公召公東北别¶有小殿奉姜嫄凡廟
<pb:KR4h0102_WYG_030-2b>
之儀與冠冕佩服之制皆粗鄙不合禮¶又正殿前有戲
臺為巫覡優伶之所集而殿中列以俗神野¶鬼之像尤
極淫恠余因嘆曰周公制禮作樂以憲萬世其没¶實祀
以天子之禮樂今其廟制乃若此世人不知禮一至是<md:KR4h0102_SBCK_030-2a>¶乎不特此也以余考之周公之稱因以太王所居周地
為其¶采邑故也水經岐水之南有周城周公采邑也杜
預云周城¶在美陽縣西北帝王世紀云周太王所徙南
有周原也周城¶今為岐陽鎮其城故阯猶存廣袤可七
<pb:KR4h0102_WYG_030-3a>
八里四圍皆深溝實¶在今岐山縣東北五十里正太王
所居而周公食采之地也¶然岐山縣西北十餘里其地
曰周公邸地形頗平衍意者周¶城乃公采邑而其居邸
則在此歟或乃謂今廟為周公故所¶居地且其阯既阻
隘路衢尤險狹周公以冢宰之尊何得而¶居此殆後人
即此建廟故遂繆指為公所居位耳而近時暢¶師文作
記謂周公采邑廟即其地者非也舊碑載大中二年¶十
一月一日周公舊祠有靈泉已枯竭一夕大風其泉五
<pb:KR4h0102_WYG_030-3b>
處¶一時湧出守臣白鳳翔隴州節度觀察處置等使銀
青榮禄<md:KR4h0102_SBCK_030-2b>¶大夫檢校尚書左僕射兼鳳翔尹御史大夫安
平郡開國公¶食邑二千户崔珙奏其事朝廷因賜名潤
德大中乃唐宣宗¶年號崔珙所帶銜位正唐制而其表
奏制答等文又唐體而¶近時孔克任作記謂為宋大中
時太守珙者亦非也世傳靈¶泉每世治則出世亂則竭
故眉山蘇文忠公詩有與世窮通¶之語自唐大中二年
出後後復竭至宋雍熙二年復出金末¶復竭及元至元
<pb:KR4h0102_WYG_030-4a>
十七年復出其後復竭而復出於今其出也¶所灌溉甚
廣人賴其利舊碑載大中二年賜名潤德而湘山¶野録
以為雍熙二年賜號要當以碑刻為是是日從余行者¶
儒士安矩季方詣廟拜謁畢出坐外門荒墌上道士持
酒來¶餉為飲數小巵適雲隂雨微下風起撼羣木響獵
獵如秋聲¶恍疑風馬雲輿來涖者因低回久之乃去比
回縣館以廟制<md:KR4h0102_SBCK_030-3a>¶與禮不合者語其令李本初屬其稍皆
釐革李以縣事繁劇¶辭余不復與言而具疏其本末及
<pb:KR4h0102_WYG_030-4b>
前所云云者紀之於簡以¶遺矩用志嵗月焉¶
　　寫易軒記¶
去淳安縣治北五里山巒迴合其地曰石峽有方氏之
居焉¶方氏在宋季有以掄魁致位禮部尚書者學者稱
之曰蛟峯¶先生宋亡堅卧不起而推其所學以淑諸人
因即其居為書¶院尚書之曾孫以愚實世其家學且蚤
擢世科仕郡縣入為¶太史屬當運去物改之餘亦復遂
其髙節而無媿又去石峽¶北五里珠佩峯下結屋居之
<pb:KR4h0102_WYG_030-5a>
去人境益以逺學徒有執業來¶受教者弗拒也此其進
退出處庶幾有合於易道之時中者¶乎太史晩益好易
嘗即寫易之軒而以寫易名之禕之先大<md:KR4h0102_SBCK_030-3b>¶父昔嘗主教
於書院交方氏也久於是太史以契家故屬禕¶為之記
昔者竊聞之易之為書廣大悉備四聖人精神心術¶之
所寓者何其微也然而有先天之易焉後天之易焉要
其¶畫卦重卦之義固不同也是故隂陽竒耦積成三畫
而為八¶卦此先天之易也故曰太極生兩儀兩儀生四
<pb:KR4h0102_WYG_030-5b>
象四象生八¶卦是畫卦者積隂陽竒耦三畫而始成也
八卦之三畫既以¶成列復重以本卦之三畫而有上下
二體既又相錯相盪而¶六十四卦互成焉此後天之易
也故曰兼三才而兩之是重¶卦者八卦之上復加八卦
而非三畫之上逓加一竒一偶為¶六畫也邵子之圖以
乾夬至剥坤為卦之次第雖與易經不¶合然實自然之
序若其所謂八分而為十六而為三十二而¶為六十四
者斯蓋使人觸類而伸之以見易道之無窮而重<md:KR4h0102_SBCK_030-4a>¶卦之
<pb:KR4h0102_WYG_030-6a>
義不在是矣然吾朱子乃有取於是焉則後學之不能¶
無疑者也雖然盈宇宙間皆太極之妙而人物得之以
各正¶性命然則易固我之所自出者也故求易者在乎
内反諸心¶精體而實踐之以㑹夫體用之一原顯微之
無間固不必惟¶文字之為泥也邵子之言曰先天學心
法也萬化萬物生乎¶心也此固易之本而聖賢之所謂
學者歟太史之居於斯也¶觀象而玩占心之所契必有
得於文字之外者而余何足以¶知之姑疏所聞以求質
<pb:KR4h0102_WYG_030-6b>
請遂以為記焉¶
　　新鑿惠澤池記　　　　　　　　杜　斆¶
潞為州屬縣六壺闕西距州治僅一舍域太行麓地高
亢土¶峭剛而獨闕井泉利縣郭民會有力者掘井深倍
九仞往往¶為石隔而不及泉間或及之水脈津津汲挹
曾弗滿瓶其勞<md:KR4h0102_SBCK_030-4b>¶於逺井直抵州境洎他聚落乃至積雪
窖鑿冰壑給旦夕用¶以故其民不免有饑渴之害者洪
武丙辰閏九月三山郭公¶來丞是縣興利除害政教以
<pb:KR4h0102_WYG_030-7a>
行憂民渴饑不啻猶已越明年¶丁巳春正月乃㑹羣吏
屬耆衆而謀曰縣治南關故池爾衆¶向集雨潦第以澣
衣飲畜今洿壤淤塞棄同無用我將即農¶隙借民力是
鑿是浚候雨西郊奫泊泓澄惟供飲食可乎衆¶乃舉手
加額同口一辭曰何民生之幸於是上於州司而允¶其
請乃卜日召集近縣郭民畚鍤齊興不旬日而池成其
漘¶則䕶以木柵而防崩嚙之患其岸則繚以垣墉而限
汙穢之¶雜坤隅為閘兩壁翼張而鐶板横施俟大雨流
<pb:KR4h0102_WYG_030-7b>
行則啟之以¶石硤注瀉而入水艮隅為門兩楹山峙而
扄鐍堅設令衆人¶汲挹則開之由石級下上而出水廣
則呀焉窪焉廓其有容<md:KR4h0102_SBCK_030-5a>¶殆如天造地設深則瀇然滉然
昧其不測宛若陽闢隂闔於¶以免往復逺汲之勞於以
𢠢饑渇燥吻之思衆請其名則曰¶惠澤蓋取語云因民
所利惠而不費之謂嗚呼㫖哉嘗稽易¶大象澤無水則
曰困澤有水則曰節夫澤水有無其卦則為¶困為節猶
池之廢興其水則為潔為洿今池轉洿為潔猶卦¶反困
<pb:KR4h0102_WYG_030-8a>
為節既變通以盡利復推行以為通乃因天之澤為地¶
之澤以地之澤為民之澤公可謂能體易以利民者矣
且古¶之為國者惟水事為重故有障大澤勤其官受封
者公既陂¶大其量淵深其學由是將為州為府而登庸
於朝澤加天¶下則惠利所及其源深其流長而或可以
涯涘哉縣南坊耆¶衆某輩請文刻石而紀功績以示永
久俾勿替公名栢字永¶齡由進士擢濛陽簿今為壺關
丞<md:KR4h0102_SBCK_030-5b>¶
<pb:KR4h0102_WYG_030-8b>
　　華川書舍記　　　　　　　　　趙　汸¶
婺州義烏縣有澤曰華川王君子充書舍在其上同門
友宋¶君景濓厯敘上世以來為文者之失得而卒歸於
聖人以為¶記辯博精詣殆不可加矣邇者汸與子充相
見於錢塘子充¶又俾汸申其説既不得終辭則以復曰
聖人之文非一家之¶言也昔者成周盛時帝王制作大
備其載諸方冊以垂軌當¶世者謂之經若韓宣子適魯
所見其類矣詩采諸民間䇿書¶辭命職在史氏未嘗使
<pb:KR4h0102_WYG_030-9a>
學者執筆習為之也吾夫子順先王¶詩書六藝以設教
而學文之訓門人識之亦曰考觀聖賢成¶法以盡其職分
所當為者而已蓋自一身以達天下彌綸益¶著而非外
求由小學以底大成品節愈嚴而無二本成德達¶材之
衆率由於斯而徒以文學稱者非聖人意也是故夫子<md:KR4h0102_SBCK_030-6a>¶嘗刪詩定書賛易修春秋以為萬世明法而必曰述而
不作¶曰吾從周則豈以言出於口者謂之文哉戰國争
彊道術分¶裂則一家之言興而異端起矣自兹以來吏
<pb:KR4h0102_WYG_030-9b>
治不足繼以武¶功而為國者始思息民以黄老經義未
明流為箋疏而反身¶者唯知洗心於釋梵由是馬班崔
蔡之倫以文名家淩厲縱¶横浩不可遏而先王經世之
術微矣賈誼董仲舒掇拾於殘¶闕而莫之行諸葛孔明
范希文鞠躬盡力而未足以有明也¶舂陵河南大儒繼
作然後二帝三王所相傳授者始煥然於¶時關中張子
因之崇執禮之教精思以致道修辭而斷事以¶一鄉而
準天下考三代以示方來卓哉學者之楷模矣迨新¶安
<pb:KR4h0102_WYG_030-10a>
朱子繼周程之緒大明經訓以覺斯人而淅河以東若
吕¶薛二鄭氏取周公舊章離析錯綜如示諸掌學者於
斯得窺<md:KR4h0102_SBCK_030-6b>¶見聖人制作之盛焉然當是時陸子静氏起於
臨川以其得¶於心者行乎家邦充然自足而諸君子之
志荒矣薛鄭㑹歸¶於朱子而吕氏則無間然陳君舉薛
之徒也乃自以書請益¶於陸氏此又論先哲於鄉土者
所宜慎思而明辯也况夫有¶志於斯文者乎子充早受
業於同郡學士黄公黄公之見於¶文章者岳静淵澄不
<pb:KR4h0102_WYG_030-10b>
大聲色固非欲以言語文字名世而子¶充明經潔行卓
越不羣因鄉先生精神念慮所存以端述作¶之本原極
古人之能事必有徴矣則雖俯仰一室而所以系¶吾徒
之望者何可量哉浙東多文獻故家他邦莫及昔予嘗¶
欲往遊而未能異時考德㑹文之樂舍華川奚適乎¶
　　共學齋記¶
后王降德之道不明士君子能反諸身以為學者千百
年來<md:KR4h0102_SBCK_030-7a>¶大略三變以復于古而異端不與焉處汙濁之世
<pb:KR4h0102_WYG_030-11a>
不忍自同¶於凡民而又患夫資之不足也於是乃有佩
韋弦以矯偏運¶甓枕圓以警惰晝有所為夜必焚香質
於神明念慮善惡之¶萌必察焉而各以其物識之以觀
其消長蓋動心忍性不如¶是不足以有立於時則自知
也亦明矣於是有君子者出主¶忠孝以飭其躬以匹夫
而立師道使在三之義赫然白於天¶中後有作者不敢
忘焉其視専一善名一行則又逺矣於是¶又有君子者
出以其得於天而成諸已者本經訓以淑斯人¶使先傳
<pb:KR4h0102_WYG_030-11b>
後倦之教下學上達之㫖復明於世蓋秦漢以來學¶術
多矣至是始歸於大中可謂罔極之恩矣自其教行高
明¶特達之士翕然歸之然其間善學者乃復因其性之
所近端¶居黙識以極夫反已致曲之功而後傳之無弊
則君子之學<md:KR4h0102_SBCK_030-7b>¶夫豈易言也哉汸學於古人而未之能進
竊懼夫氣昏力薄¶不足以底于成迺題山居讀書精舍
之西室曰共學與同志¶者居而勉焉噫人固與庶物竝
生者也茍無以反之則情熾¶利害之間將無以自别矧
<pb:KR4h0102_WYG_030-12a>
學不至於知至而意誠其氣機之¶竊發者每起於芒忽
而天理之存焉者寡矣彼憤悱堅制高¶邁卓絶以自㧞
於凡行者亦何可少乎易曰智崇禮卑智崇¶效天禮卑
法地聖賢之言無二致也羣居終日而義有不出¶於此
者何足道哉乃書之以為共學齋記¶
　　櫟軒記¶
鄭之恒僑居黟水之南烏聊之北題其隙宇曰櫟軒其
言曰¶櫟不材木也無所可用是以能終其天年吾聞之
<pb:KR4h0102_WYG_030-12b>
莊生云居¶無何大夫士為詩文以釋其名軒之義者甚
衆言人人殊之<md:KR4h0102_SBCK_030-8a>¶恒不懌以其間日之黎陽山中見支離
無謂而問焉曰吾以¶櫟名軒而人鮮能喻吾志者言之
輒異何也支離無謂曰子¶無惑乎人言之異也世之所
重者材也而子獨以不材稱材¶之所貴者用也而子獨
以無用全子無惑乎人言之異也雖¶然生之有壽夭豈
材不材之謂哉深山之楩柟豫章閲千百¶年未有過而
問者道旁之樗櫟未拱把而夭於斧斤其所託¶者不同
<pb:KR4h0102_WYG_030-13a>
也夫櫟之不材猶樗也櫟以社而存猶樗之以神也¶社
有變置而舉或廢之則樗與櫟豈能自全邪謂不材之
木¶獨能終其天年非莊氏意也彼莊子者悲夫世俗之
士以材¶為累不若不材者之無用也故為是不得已之
言又悲夫不¶材者亦有時而不得免也將自處於材不
材之間然材不材¶之間似是而非猶未免乎累也則夫
可以害生者豈惟材哉<md:KR4h0102_SBCK_030-8b>¶邦君之於國也聖哲之於名也
皆累也彼且欲魯侯洒心去¶欲而游於無人之野使仲
<pb:KR4h0102_WYG_030-13b>
尼辭交游去弟子而逃於大澤其¶憂患乎一世者豈有涯
哉嗟夫亂世多害智愚賢不肖俱困¶而莫知除其憂此
夫人所深悲而非為一己之私也子之不¶材自處豈其
意邪曰然則莊氏昔所謂者非邪支離無謂曰¶莊子固
嘗言之矣其所保者與衆異也且子亦嘗聞所謂物¶之
初者乎游於物之初則不物於物不物於物者益之而
不¶加益損之而不加損天地蘧廬也古今一息也死生
夜旦也¶虎兕無所措其爪甲兵無所容其刃無傷於物
<pb:KR4h0102_WYG_030-14a>
而物亦莫能¶傷也是豈材不材之論哉雖然為櫟有道
即子之居行子之¶志使董梧無所用其助而舍者爭席
則材不材皆不為子累¶矣又何恤乎人之言鄭之恒矍
然而起釋然而悟曰善哉進<md:KR4h0102_SBCK_030-9a>¶於道矣雖然吾於櫟有取
焉請書是説於軒中以為記¶
　　梅花易洞記　　　　　　　　　徐一䕫¶
山隂胡君龍臣居越王山之下環其廬植梅數千百株
而日¶居其間讀易因名其處曰梅花易洞且曰昔五峯
<pb:KR4h0102_WYG_030-14b>
胡先生讀¶易巖廬自號易洞吾名亦奚不可然客來輒
不解曰甚矣胡¶子之欺人也大山長谷穴而為洞嵌空
㟏岈其上穹然而蓋¶覆其旁屹然而壁立其中廓然而
有容蛇龍居之虎豹藏焉¶此洞也若五峯先生讀易之
地似也今子雖依山為屋所謂¶嵌空㟏岈之狀無有也
其屋規模不廣制度不華覆蓋其上¶者獨其枝若屈鐵
之交錯其花若皜雪之燦爛所謂穹然屹¶然廓然者亦
無有也非洞而曰洞甚矣胡子之欺人也余乃¶為之解
<pb:KR4h0102_WYG_030-15a>
曰獨不觀之儒先之圖乎天地亦一洞也豈直居室<md:KR4h0102_SBCK_030-9b>¶哉
何也乾南坤北一上一下隂陽之宅也離東坎西一闔
一¶闢隂陽之門也巽承乎乾而位西南震交乎坤而位
東北隂¶陽之所以終也隂陽造化生生不息如循環然
昔之至人心¶與造化遊嘗言弄環餘暇時往時來蓋以
天地為一環矣夫¶洞環類也環非實環洞豈實洞哉是
意也五峯先生知之矣¶胡君慕先生者也豈以弗知而
欺人哉余竊聞之聖人作易¶本之隂陽見乎卦辭學之
<pb:KR4h0102_WYG_030-15b>
者將以見夫用善觀物者即微而¶知著即小而知大即
近而知逺自一室而至於天下自一日¶而至於四時自
一呼一吸而至於十二萬九千六百年吉凶¶消長之理
進退存亡之道莫不悉備胡君誠有以知之無自¶善其
身請以告我¶
　　梁氏書莊記　　　　　　　　　梁　寅<md:KR4h0102_SBCK_030-10a>¶余山巖之士自少而好文籍迨乎中年稽古之益久窺
道之¶頗的則又因多暇而好論著夫躬行之士不務於
<pb:KR4h0102_WYG_030-16a>
立言然恥¶沒世而無聞亦往往藉是今朝之初共承明
詔陪諸搢¶紳議禮制獲觀太常所藏書迨歸田野十五
六年之間索居¶無所為因思託之言以傳來世前讀程
朱易以其釋經意殊¶乃融會二家合以為一謂之易參
義於讀春秋也病傳之言¶異求褒貶或過乃因朱子之
言唯論事之得失謂之春秋攷¶義及歸老之後於書也
以蔡氏傳之詳明而姑釋其略謂之¶書纂義於禮記也
以其多駁雜唯取格言以類而分謂之類¶禮於周官也
<pb:KR4h0102_WYG_030-16b>
芟剔其注使其明暢謂之周禮攷注於詩也因¶朱子之
傳演其義而申之謂之詩演義又稽之經史以待䇿¶問
謂之䇿要凡羣書之言則取其精粹申以已意謂之論
林<md:KR4h0102_SBCK_030-10b>¶憫時俗之失則縱論古道略示勸戒謂之耄言憚諸
史之繁¶則撮其大要易於覽閲謂之史略復嘗類集古
之格言芟取¶其要謂之類訓是諸書者或刻之以傳或
繕寫以藏暨凡所¶得書皆聚之一室故號書莊焉蓋曰
家之恒産寡薄使子孫¶能守是莊亦足以贍生非徒夸
<pb:KR4h0102_WYG_030-17a>
其多而已也凡人之生世必¶有裨於國必有益於民故
為公卿為百僚為將帥為守宰又¶其下為胥吏皁𨽻為
農工商賈皆不徒衣食必資其心與力¶以為衣食焉吾
為士者乃衣食於人心不勤力不悴非敝民¶者耶所謂
莊者田舍之稱也秔稻菽粟之所藏也吾無田以¶穫秔
稻菽粟而所藏唯書子孫守焉無租税無科需而學之¶
成也又足以應上之求賛時之治是吾之不念子孫立
産業¶乃所以深念夫子孫者嗟夫山之為石者有銀之
<pb:KR4h0102_WYG_030-17b>
礦而綠生<md:KR4h0102_SBCK_030-11a>¶焉有鐵之礦而朱生焉然則家之有書而後
嗣之能學亦理¶之然也若夫有書而或怠於學者人也
學之成而禄不及者¶天也為子孫者又當盡乎人而聽
之天可也¶
　　隘齋記　　　　　　　　　　　徐尊生¶
歙南洪節夫曩家小飛來峯下其先廬相去十里而近
在杏¶坑之原故無恙也壬辰之變悉燬于冦越二年擾
稍定流散¶來歸節夫以小飛來直通衢而其寛閒深阻
<pb:KR4h0102_WYG_030-18a>
可以肥遯者莫¶宜杏坑之原乃即遺基去其蓬蒿瓦礫
為茅屋若干楹奉母¶夫人以居敕諸子肄業其間材觕
而制庳視昔日棟宇之壯¶丹刻之華無復得其彷彿而
意趣幽野位置整雅望而知其¶為隠君子之宅也扁其
燕處之室曰隘齋而謂友人徐尊生¶曰予平生不能媚
世容物亂離顛沛以來益齟齬於時矣故<md:KR4h0102_SBCK_030-11b>¶因吾室之隘
以自名以見吾志盍為我記之尊生辭不獲則¶復于節
夫曰道以中庸為至人鮮能之得其一節之偏以高¶於
<pb:KR4h0102_WYG_030-18b>
世蓋已難矣若夫厲亷隅飭名檢波流風靡之中確然
有¶所不為則隘者豈非制行之高者歟方澒洞之秋衆
人眩惑¶搖動往往有之君獨皭然不滓倡勇效順既乃
屣脱功名深¶濳逺引於巖石之下非夫居常有得於隘
而能遭變不可奪¶如是乎且吾聞之合於人心之公以
為隘則固制行之高者¶也任夫一己之私以為隘則其
弊有不可勝言也毫釐之間¶辨之弗審而善惡之歸相
去逺矣古之隘者無過伯夷鄉人¶之冠不正則不能與
<pb:KR4h0102_WYG_030-19a>
之處讓國恐不遂其志則逃諌伐以不¶聽其言則隠而
餓餓而死其隘如此然其所為皆關乎世教¶之大合乎
天理之公未始以已私叅焉孟氏立論之嚴雖以<md:KR4h0102_SBCK_030-12a>¶為君
子弗由而又推尊之曰聖之清故為隘者必以伯夷為¶
標準庶幾其可伯夷奮乎百世之上吾從而興起於百
世之¶下人心之公無古無今欲為伯夷是亦伯夷而已
矣以節夫¶居常遭變而不可奪觀之則辨之庸有弗審
乎雖然𢎞道在¶人能大其所受斯謂之君子伯夷之行
<pb:KR4h0102_WYG_030-19b>
可尚已比之中庸之¶道有間矣由伯夷之行合乎中庸
則致廣大盡精微粹然無¶疵而所謂隘者將不可得而
指名矣君子之於道豈固以偏¶自處而不舉其全哉詩
曰徳輶如毛民鮮克舉之吾於節夫¶深有望焉¶
　　朱氏春濡菴記　　　　　　　　朱　¶亷
義烏朱資安居縣南之剡溪既塟其親於所居東北之
五里¶杏花溪之左乃築守塚之舍而署其名曰春濡菴
春濡云者<md:KR4h0102_SBCK_030-12b>¶蓋取諸記禮者之言資安以告余俾為之記
<pb:KR4h0102_WYG_030-20a>
余曰善夫資安¶之為何其可羨也墓有舍而嵗祭之士
大夫行之久矣胡獨¶有羨於資安也嗟夫三代之世教
化明備禮俗興行人自幼¶稚已知事親之禮矣及其既
長孝養之外他無事焉務以適¶其志務以安其體務以
善其甘旨而致其尊榮惟恐親之弗¶悦也既已如此矣
又懼其不可得久也惴惴焉而愛其日不¶幸而沒則吾
哀戚之至若不欲生葬埋必盡其禮而尸祝必¶竭其誠
終其身而弗怠夫然故為人親者生則享其養殁則¶享
<pb:KR4h0102_WYG_030-20b>
其祭而無憾焉迨世教衰士習益下甚者視其親猶塗
人¶其口能言也而未必聽其言其色可見也而未必視
其色况¶能視聽於無形無聲也哉此其人蓋與夫羽毛
齒角者不異¶其事生若此豈復有沒後之思而致其愛
敬於墟墓之間哉<md:KR4h0102_SBCK_030-13a>¶今資安之思念其親吾想其心入其
室則惕然感曰此吾親¶所構也吾今安居之而吾親安
在哉稼其田則曰此吾親所¶闢也吾得粟而食之而吾
親安在哉涉其圃則曰此吾親所¶築也吾得藝吾蔴而
<pb:KR4h0102_WYG_030-21a>
吾親安在哉覩其妻子則惻然以感曰¶此吾親之授我
以室而延吾嗣也覩其兄弟則曰此皆吾親¶之子而吾
同氣也視其身則曰此吾親之遺體幼而育長而¶教以
望其成者也今吾與其兄弟妻子具在而吾親不可復¶
作終吾生不得見矣一念之感未嘗不太息流涕不能
自止¶况夫氣序之推移時物之變易徂暑未幾而繁霜
已肅改嵗¶未久而雨露已濡徬徨丘隴之間戀慕松栢
之下一觴一胾¶庶幾享之其情為何如哉此其視流俗
<pb:KR4h0102_WYG_030-21b>
何如而余烏得不深¶羨之哉况又徵文於予將刻諸石
以圖永久是不獨盡其一<md:KR4h0102_SBCK_030-13b>¶身之孝思且將使其子孫繼
續於無窮尤有過於人者余故¶為書之俾世之弗及者
有所興起而其後亦毋敢怠忘也資¶安善事其兄即余
向時為作義軒記者¶
　
　
　明文衡巻三十
