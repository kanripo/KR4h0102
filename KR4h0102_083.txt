# -*- mode: mandoku-view -*-
#+TITLE: 明文衡
#+DATE: 2015-09-23 10:33:19
#+PROPERTY: JUAN 83

<md:KR4h0102_SBCK_082-12b>¶<md:KR4h0102_SBCK_083-1a>¶
<pb:KR4h0102_WYG_083-1a>
欽定四庫全書
　明文衡巻八十三¶
　　　　　　　　　　　　明　程敏政　編

　墓誌¶
　　故江南等處行省都事追封丹陽縣男孫君墓銘¶
　　　　　　　　　　　　　　　　宋　¶濓
君諱炎字伯融姓孫氏金陵句容人曾祖某祖文嗣父
顯卿¶皆為儒母洪氏君身長六尺餘面黒如鐵一足偏
<pb:KR4h0102_WYG_083-1b>
跛於書少¶所不通喜雄辨累累數千言常窮一座人人
莫不畏其口長¶於歌詩元至正中天台丁君復同郡夏
君煜皆以詩名君逰¶此兩人間日夜相切劘益得其㫖
趣下筆一掃百紙可立盡¶辭彩爛然驚動江東雅好飲
酒常與夏君對飲賦詩各務出¶竒相勝毎得一雋語槌
案大呼譁聲撼四隣所與交皆當時¶豪傑間出逰四方
君既以氣自負常輕視章句儒衆中常自<md:KR4h0102_SBCK_083-1b>¶許曰孫炎豈
齪齪輩伍邪然卒無容之者竟困而歸嵗乙未¶今上皇
<pb:KR4h0102_WYG_083-2a>
帝渡江來金陵開江南等處行中書省聞君名召見¶與
論君陳元運將終勸上延攬智能士以圗大業¶上甚悅
辟為掾毎問以事慷慨激烈所謀多合上心上愈嘉¶重
以為可用戊戌從征浙東以勞擢同知池州府事尋改
池¶為華陽府即拜君為知府皆有聲明年十一月召為
省都事¶㑹處州降擇鎮安之者咸以處在山海間盜賊
憑結非君莫¶可治上亦才君入省月餘遂命為處州總
制錢穀兵馬之¶柄悉委之不取中報且以省符未署者
<pb:KR4h0102_WYG_083-2b>
付之聽其自辟任君¶疋馬入處州時城外七里即賊營
老猾黠蠻狼嗥虎踞不奉¶官府約束君至坐㕔事驅城
中民跽階下諭以元將亡及¶上起兵意謂民奉法則生
否必為虀粉語甚剴切民皆叩頭<md:KR4h0102_SBCK_083-2a>¶流血誓不敢二心退
則轉告其鄉民以為孫使君仁且武不¶比舊官可玩狎
君亦下檄屬縣徧諭之由是投兵來降者相¶繼于門數
月皆化為良民君復擇其驍勇者練為兵時時肄¶習之
拔其服衆者為長有冦則率以禽冦事罷散歸為農有
<pb:KR4h0102_WYG_083-3a>
所警發馳一符立至軍門無敢或後姦吏巨族素驕横
者斂¶手吐舌畏之如神不敢出聲語雖在數百里外皆
縮氣屏息¶如臨其家郡民賴以安皆謂得孫使君治郡
晚時上欲用人¶而秀民有才能者見方戰争勝負未分
皆伏匿山谷中不肯¶出君患之鈎致一二人問有才者
為誰今皆安在録其姓名¶為書遣使者招之而劉君基
章君溢尤為處士所推劉君最¶有名亦豪俠負氣與君
類自以仕元恥為他人用使者再徃¶返不起以一寳劍
<pb:KR4h0102_WYG_083-3b>
奉君君作詩以為劍當獻之天子我人臣<md:KR4h0102_SBCK_083-2b>¶不敢私用封
還之為書數千言開陳天命以諭劉君無以答¶逡巡就
見君置酒與飲論古今成敗如傾河決峽略無疑滯¶劉
君乃深歎服曰基始自以為勝公觀公論議如此基何
敢¶望也君既以口舌安反側郡上方征伐無一兵與君
壬寅¶二月苗將賀甲李乙叛襲君而所練卒亦應之君
無援被禽¶幽空室中列卒環守脅君降君紿之曰若生
吾吾能成若事¶賀李知非其本心恐留自遺患遇夜以
<pb:KR4h0102_WYG_083-4a>
燖鴈斗酒饋君曰以¶此與公訣君拔佩刀割鴈舉巵酌
酒仰天嘆曰嗟乎丈夫乃¶為䑕輩禽然我死義爾賊死
肉臭狗且不爾食卒怒持劍嗔¶目擬之君飲酒自如食
竟叱其解衣君罵曰此紫綺裘乃¶上賜吾者賊勿解吾
當服以死引枕而卧賊俟其睡乃害之¶時某日也年三
十又㡬事聞上嗟悼乆之是年某月日以<md:KR4h0102_SBCK_083-3a>¶其喪歸葬金
陵南門外聚寳山之陽後二年贈徴仕郎戊申¶上即帝
位念君死事之忠追封丹陽縣男仍命有司復其家¶君
<pb:KR4h0102_WYG_083-4b>
先娶王氏初國兵入金陵不屈死生一子毅繼平氏君
事¶親孝與人交緩急可仗有古烈士風遭時遇變所為
可稱道¶守死不二卒成美名可謂俊傑雖位不大顯生
不永年然忠¶義之士當與天地長存不足為君憾也君
所為詩若干巻門¶人蔣敬編次傳於世銘曰¶
元季政亂盜若蠭戈矛相劉河漢紅江淮中間飛一龍
誰其¶輔之惟羣雄維時孫君起章逢齒牙差差萬劒鋒
陛前論事¶聲震鏞帝一見之為動容俾知大府佐幕中
<pb:KR4h0102_WYG_083-5a>
鋤姦剔蠧刖¶罪功括蒼告降内猶訌詔君持節總兵戎
疋馬三矢韔一弓¶徐行直入如渉空羣豪禁伏傴且恭
大開城門滅燧烽口宣<md:KR4h0102_SBCK_083-3b>¶檄告悛頑兇敢有弗悛屠其宗
銷兵鑄鐵耕以農生民有如¶魚脫罿拔諸水火哺飱饔
莫猺内蝕據崇墉乘其不備襲且¶攻君氣吞賊兵力窮
長蛟在陸制蟻蟲仰天叱月月為東義¶不負國徇以躬
㳺䰟上天化白虹下壓賊營賊眼朦大軍四¶來若雷舂
析骸解項殱彘豵死事上聞帝哀恫贈官復户¶頒爵封
<pb:KR4h0102_WYG_083-5b>
生氣凛然薄蒼穹生為偉人死則忠位卑夀嗇名譽¶豐
脫令耆艾登侯公死而無聞鬼猶懜取彼棄此孰纎洪
史¶臣焯行鎮幽宫名與天地期無終¶
　　元封從仕郎江浙等處行中書省左右司都事鄭
　　彦¶貞甫墓誌銘¶
嗚呼大同之世人不獨親其親不獨子其子貨不必藏
於已¶力惡其不出於身自大道既隠情偽日滋此尼父
所以有不<md:KR4h0102_SBCK_083-4a>¶及見之嘆雖然秉彞天性亘萬古猶一日縱
<pb:KR4h0102_WYG_083-6a>
時有汙隆而其¶道則未嘗泯滅有若浦江鄭氏非一家
之三代乎其七葉之¶長彦貞君非三代之英乎彦貞諱
鈜彦貞字也其家自宋南¶渡初即合食為義門迄今已
厯十世宋元二朝國史皆為立¶傳家敎修明有遺範二
巻俾奕世守之彦貞嗣主其政益匑¶匑畏謹正已以蒞
物或行其所未至或補其所不足家人翕¶然遵化一堂
之上雅雅雍雍動逾千百指愛無不均也情無¶不一也
不知孰為親而孰為疏也視其貨泉則錙銖皆聚於¶公
<pb:KR4h0102_WYG_083-6b>
且曰我惡敢私也察其事功則羣趨而競赴又曰此吾
分¶當然也爾何與哉雖甚勞弗懈義浹仁孚和氣充牣
四海之¶廣莫不聞知過其門入其庭者神暢心怡而鄙
吝之萌銷沮¶無餘退而有言僉謂昔之義居如樊楊張
李之流誠所不及<md:KR4h0102_SBCK_083-4b>¶而益重彦貞君之善繼先志也彦貞
自幼沉毅端慤屹然如¶成人雖朋舊不敢狎視語一近
䙝輒白眼望之聞人有輕已¶之言輒自責自厲惟恐如
其料及壯主貨財倡家意其易惑¶百端傾誘之每正色
<pb:KR4h0102_WYG_083-7a>
叱之使去倡大詫曰此鐵心石腸人也¶彦貞事父盡孝
父病在枕席其妻卒不敢哭強顔乾笑以奉¶湯藥竟不
使之知後八日父亦卒彦貞哀慟㡬絶水漿不入¶口者
三日鬚髮為之盡白及至終喪外舅張必慶憫諸甥㷀¶
㷀無依力勸其更娶彦貞謝曰鈜見後母肆虐戕賊骨
肉者¶多矣忍令吾兒陷之邪不聽彦貞年未四十君子
義之時天¶下承平衣冠萃于燕都翩然出逰以充其見
聞揭文安公傒¶斯在禁林黄文獻公溍居成均二公以
<pb:KR4h0102_WYG_083-7b>
文辭鳴當世皆折行¶輩與彦貞交論文談詩或至達旦
不休一時士大夫見彦貞<md:KR4h0102_SBCK_083-5a>¶方嚴皆敬憚之或酣酒放歌
聞履聲即斂容正坐不敢吐氣¶自時厥後彦貞仲子泳
與從子深同講授托克托太師家彦貞¶為書數千言陳
時政之弊令進於太師太師多采而行之彦¶貞尚風義
舊與參政呼圖克婁斯㳺其子為武義宰免官留武¶林
貧不能自存彦貞延其家十口來浦江給衣食三十餘
年¶隣有瞽者跛者彦貞養之終身毎夙興告饑者填門
<pb:KR4h0102_WYG_083-8a>
彦貞積¶餘飯親攜簞分餉之至老不厭元季兵起州郡
俱繹騷大將¶數統兵入境服義門名皆戒士卒毋敢犯
樞密判官阿勒呼¶木帥軍五萬一夕驟至奪民廬舎以
居二十里之内雞犬牛羊¶盡斃彦貞說之曰明公非太
師之偏裨乎太師征髙郵尚以¶無罪去國况明公之士
卒恣行不道乎脱有一人言於朝不¶識明公將何以處
之阿勒呼木愕然曰業巳如此為之奈何彦<md:KR4h0102_SBCK_083-5b>¶貞曰為明
公計者甚不難浙東據山阻海其民頗柔馴易制¶明公
<pb:KR4h0102_WYG_083-8b>
誠能撫定而綏輯之俾他兵不敢東向執政柄者尚敢¶
以嚏咳相驚乎行且録明公之功矣阿勒呼木不覺屈
膝曰非¶公不能聞此言命左右致束帛為謝明日下令
啓行一軍肅¶然曽未㡬何國朝大兵取婺州彦貞攜家
避入諸暨流子¶里時李曹公文忠統兵來過嘆曰此義
門也今世罕見之躬¶為扃鐍而去事平遣帳前先鋒率
民兵二千護其家歸浦江¶人以為彦貞積善之報云彦
貞年七十以甲辰之嵗四月十¶四日終于家其月二十
<pb:KR4h0102_WYG_083-9a>
八日葬于諸暨州桐山鄉宣山之原¶家庭内外不問服
之有無咸嗚嗚哭哭則盡哀一縣之中若¶宗黨若婣連
若三農百工若鄉士大夫皆素衣冠拜哭哭亦¶盡哀傍
邑之賢者聞之亦竊哀之曰是家實無愧於三代使<md:KR4h0102_SBCK_083-6a>¶尼
父生於此時未必不樂道之今其七世之長亡矣薰漸
之¶益吾屬將何望乎嗚呼此可以聲音笑貌為之哉彦
貞之致¶是者必有在矣彦貞之先自歙遷睦又自睦來
遷其詳見諸¶譜圖記同居初祖諱綺字宗文宋乾道中
<pb:KR4h0102_WYG_083-9b>
賜號沖素處士朝¶請郎守郎中晏穆為銘其墓父文泰
植志不屈人下設施運¶量大能昌其家文泰乃青田尉
徳璋子出為伯父徳池後徳¶池之父致則處士曽祖也
妻張氏有婦徳敬夫如賔沒齒無¶一言相加遺男子五
人長漢才優識精雖不大聲色子弟莫¶不畏之量入為
出而其致用恒裕如也次即泳通經而有文¶累官從仕
郎温州路總管府經厯得封彦貞江浙等處行中¶書省
左右司都事亦階從仕郎次湜東陽丞人謂才如長兄
<pb:KR4h0102_WYG_083-10a>
次渶江浙行省宣使次漴庶出也女子一人歸東陽蔣
嘉亨<md:KR4h0102_SBCK_083-6b>¶孫男十人楨棫榦樞模格棠木杲柯女八人其二
適嘉亨之子昭¶及其從子明其一嫁同邑張宗餘皆未
行曽孫男八人燾爟¶炎燋熉光熒燄濓也不敏與彦貞
有連而彦貞子若孫又皆¶從濓授經其相知實深然而
宦㳺南京彦貞之殁斂不得憑¶棺窆不得臨穴將何以
釋其悠悠之思唯紀載羣行鐫之樂¶石可以垂聲光於
不朽貽矩則於方來是猶可為也於是不¶敢讓姑徇漢
<pb:KR4h0102_WYG_083-10b>
等之請而為之銘銘曰¶
大道之行天下為公風氣敦厖臻于大康異體同心情
無不¶通此謂醇熈三代之英世遷俗殊道徳淪喪紾臂
借耰秦法¶之凉肝膈充窒形骸閉藏愾我寤嘆涕泗霑
裳彼美鄭君沉¶毅自強上承奕葉合族共煬内教云飭
外政復蘉規重矩疊¶遹有耿光曷以致茲曰率其常或
斂以舒或翕而張有子將<md:KR4h0102_SBCK_083-7a>¶將有婦洋洋無間戚疏萃于
一堂孰為尊章誰為父兄至和¶丕冒奚有畛封倘渉其
<pb:KR4h0102_WYG_083-11a>
庭煦如春陽浹人肌髓薫為善良人¶亦有言此為世防
非君之賢莫襲其芳襲之斯何既明且剛¶以仁為食以
義為漿翳能使昭枯堪再榮百鳥喧啾忽見鳯¶凰宜覽
徳輝西東翺翔豈意鎩翮竟歸𡨕茫載者亡車渡者¶失
航瞻望弗及䀌然感傷仙華卭卭浦汭湯湯緬懐徳人
何¶日而忘¶
　　故詩人徐方舟墓銘¶
庚子之夏¶皇帝遣使者奉書幣起濂於金華山中時則
<pb:KR4h0102_WYG_083-11b>
有若青田劉君¶基麗水葉君琛龍泉章君溢同赴召遂
出雙溪買舟泝桐江¶而西忽有美丈夫戴黄冠服白鹿
皮裘腰綰青絲繩立於江<md:KR4h0102_SBCK_083-7b>¶濵揖劉君而笑且以語侵劉
君亟延入舟中葉章二君競來¶讙謔各取冠服服之竟
欲載上黟川丈夫覺之乃止濂疑之¶問於劉君曰此何
人斯諸公乃愛之深邪劉君曰此睦之桐¶廬徐舫方舟
也濓故聞方舟名亦起而鼔譟為讙共酌酒而¶别聲迹
不相聞者乆矣自時厥後葉君出守南昌殁于王事¶後
<pb:KR4h0102_WYG_083-12a>
五年章君為御史中丞以卒又後十年劉君亦官至御
史¶中丞受封伯爵投老于家復以一疾不起又五年濂
亦乞骸¶骨還山白髮垂領頽然成老翁矣今年冬來朝¶
京師忽方舟之子膺持中書舎人史靖可之狀來謁隧
道之¶銘則知方舟之死厯一十二年矣嗟夫人生如寄
石火電光¶真不堪把玩如此良可悲哉濓因語膺以舊
事為之悽惻者¶乆之乃序述其事曰方舟故簪纓家自
幼有俠氣好馳馬試<md:KR4h0102_SBCK_083-8a>¶劔尤善毬踘之戯視拘拘法度士
<pb:KR4h0102_WYG_083-12b>
如無物稍長幡然悔曰此¶豈君子道哉即從師受章句
為進士業操觚為文輒爛然成¶章已而又悔曰是如蠹
書蟫出入於故紙中何有終期哉人¶生貴適意盍習古
歌詩以吟咏性情庶㡬少遂其願耳先是¶睦多詩人唐
有皇甫湜方干徐凝李頻施肩吾宋有髙師魯¶滕元秀
世號為睦州詩派方舟悉取而諷詠之鉥肝劌腎期¶超
邁之乃已積之既乆圎熟璀璨明珠走盤而玉色交映
也¶方舟猶以為未足出㳺江漢淮浙間與名士相摩切
<pb:KR4h0102_WYG_083-13a>
而詩道¶益昌江浙行省參知政事蘇君天爵聞其賢力
欲薦之方舟¶曰吾詩人爾其可縻以章紱邪竟避去築
室江臯日苦吟於¶雲烟出沒間翛然若與世隔因自號
曰滄江散人天大雪獨¶泛舟釣江中終日戀戀若不忍
舎去見者疑其非世間人元<md:KR4h0102_SBCK_083-8b>¶季兵亂益韜閉不出易為
隠者服人莫知其蹤跡所在有瑶¶林滄江二集各若干
巻唐詩通考若干巻藏于家云方舟平¶居喜怒不形于
色無急歩無疾呼罔測涯際性尚風義宛陵¶羅氏率五
<pb:KR4h0102_WYG_083-13b>
百指來避兵方舟衣且食之病者注藥死無所歸¶則擇
地藏之乆而弗懈事平具巨舟載之還家至正丙午正¶
月九日方舟以疾卒夀六十八其年某月日葬于某縣
靈山¶之原君子稽其自號題曰詩人滄江徐方舟墓表
其志也方¶舟髙祖某宋四川制置使曾祖某某路提舉
常平公事祖某¶始自淳安遷桐廬今為桐廬人父子竒
元中順大夫平江路¶總管府治中致仕妣皇甫氏妻張
氏有婦道前二十九年卒¶子三人長曰行蚤世次曰鼎
<pb:KR4h0102_WYG_083-14a>
次即膺以文學受薦授淮安桃¶源丞女二人適某某孫
男九人某某孫女二人未行濓謂君<md:KR4h0102_SBCK_083-9a>¶子出處固立志之
不同然亦有命焉當劉君之出也銜方舟¶以隠自髙數
欲挽起之㑹有故而止方舟獲終老於山林亦¶豈偶然
之故哉余思方舟其人而不可得俯念疇昔䀌然傷¶情
乃厯序其故而銘之曰¶
有才不施一發乎詩日星月露草木走飛人事變遷可
愕可¶悲舉無遁情入我範圍咳唾所及皆成珠璣一旦
<pb:KR4h0102_WYG_083-14b>
觀化魂無¶不之非湧醴泉定生靈芝昭徳之符千載弗
虧¶
　　張府君墓誌銘¶
無錫有卓偉倜儻之士曰張君飛卿身長七尺面如赬
玉盤¶雙瞳炯炯照人鬚鬛奮張見者為之改容然氣㟁
孤鶱不同¶一世側媚士雖當時貴人言不循理必面折
不少貸或譏君¶疾惡太甚君曰天生我口所以出言也
當言而反訥惡用口<md:KR4h0102_SBCK_083-9b>¶為元之季世偽呉張士誠據姑蘇
<pb:KR4h0102_WYG_083-15a>
而無錫相繼陷髠黥盜販¶之徒首纒絳帕手執戈矛巡
門嘯呼民情洶洶恐旦暮有屠¶戮之慘君曰避冦路絶
奈何捉筆大書邵堯夫聽天吟於屏¶曰上天生我上天
死我一聽於天有何不可隣曲來問計者¶君不答指以
示之君子以為知命呉元年丁未¶皇明兵破姑蘇太傅
徐魏公縛士誠送¶京師遣豫章侯胡公帥師圍無錫呉
將莫天祐時號老虎猶¶欲聚土孽固守太傅再命使者
諭降天祐俱殺之太傅怒傳¶令胡公曰即不下可屠其
<pb:KR4h0102_WYG_083-15b>
城君知事急率二三老父徃見天¶祐揚言曰吾民不見
天日十二年張氏已就縛縱負固自守¶將誰為况未必
能守邪天兵如雷如霆膺之者無不虀粉一¶城生聚死
生定在今夕願熟慮之天祐沉思良乆擲帽於地<md:KR4h0102_SBCK_083-10a>¶曰誠
如君言乃縋南城而下走謁胡公胡公問所以來之故¶
君進曰無錫亦良民安敢自外聲敎不幸居割據之中
咫尺¶雖近奚翅千里之逺耳目塗塞若㒺聞知明公奉
揚天威¶䪺兵城下勢若泰山壓卵孰敢不懼今不避萬
<pb:KR4h0102_WYG_083-16a>
死特為生民¶請命惟明公加察焉胡公覩君氣貌非常
言辭復慷慨喜曰¶君誠福人哉城不受兵宜也遂命君
還君叩城門呼曰亟開¶吾事濟矣閽吏啓關而入天祐
出降所活數十萬人胡公去¶民争聨帛為帳賦詩詞餞
之君皆為作行草書鳯舞鸞翔人¶以為不可及初君贅
女氏沈福家沈賢而無子君養其夫婦¶終身而尤篤孝
二親敦愛昆弟田宅悉讓與之弗問君有志¶事功當路
忌其峭直不敢薦其大父居仁尤負氣不羈元至¶元中
<pb:KR4h0102_WYG_083-16b>
江南皆附有官福王府者以賣降授官出入騶從甚都<md:KR4h0102_SBCK_083-10b>¶㑹夜歸居仁適前行𨽻卒屢呵止之居仁張目叱曰斫
頭賊¶斫頭賊既賣爾主矣尚敢爾邪反足蹴碎紗燈籠
官恚甚執¶送縣令欲斃于獄縣令命吐辭欵驚曰此竒
男子也釋之父¶顯有先人風隠居教授非類不敢近或
者謂君之抱負濡染¶家庭為多君嗜學不倦酷愛孟軻
氏養氣之説反覆為諸子¶誦之援毫為聲詩須臾成章
皆有可觀而未嘗存藁生二子¶長夀溫潤如玉博學攻
<pb:KR4h0102_WYG_083-17a>
古文至正末連中鄉貢進士舉入于¶國朝用薦者應奉
翰林文字累官禮部尚書次所安女一歸¶某孫二訥與
訦也君諱翼飛卿其字卒于洪武二年四月二¶十七日
夀六十九以某月日葬惠山西南張山之原嗚呼傳¶有
之活千人者其後必封君以剛明正直之才雖不為時
用¶片言之間活數十萬生靈之命隂功在人者甚夥宜
其嗣人<md:KR4h0102_SBCK_083-11a>¶位司喉舌而秩聨六卿也天之施報豈惟是哉
貤封所及澤¶漏九泉不至於公侯吾未見其止也銘曰
<pb:KR4h0102_WYG_083-17b>
君子之學養氣為先氣之浩然其直如弦有若張君剛
烈之¶姿嫉惡如仇白眼望之曷以致斯訓自祖父彼賣
降者叱之¶如䑕干戈繽紛孰不褫魂死生聽之謂有命
存十萬雄師自¶天而墮泰山壓卵城無不破何哉老羆
猶欲跳踉大言讋之¶俾出就降乃縋南城乃謁轅門為
民請命如救溺焚片辭之¶間竭盡始終漫漫殺氣變為
春融昔焉嗸嗸懼為白骨今也¶嘻嘻冠衣有秩活我者
誰咸言君功告厥子孫以傳無窮天¶道可徴君有賢嗣
<pb:KR4h0102_WYG_083-18a>
朱衣金魚出入禁籞惠山之陽張山之原¶有蔚者阡英
風肅然¶
　　太原郡夫人葉氏墓誌銘　　　　王　禕<md:KR4h0102_SBCK_083-11b>¶洪武三年正月庚子中書右丞王公溥言于¶天子曰臣
之父晉母葉氏實生臣溥及臣弟漢寳而臣不天¶父也
棄諸孤蚤所恃者母氏以長以教故臣兄弟克有成立¶
而母氏之亡亦已十八年顧臣無似獲事陛下比者推
恩¶褒崇二代假寵於王氏甚厚獨念臣去鄉邑日乆儻
<pb:KR4h0102_WYG_083-18b>
賜之告¶得歸展省丘墓以伸私情臣不勝至願於是¶皇
上憫焉有㫖予告所以撫諭之者良至仍勅儀曹具祭
物¶給之公將行以母夫人墓宜有識請銘於史臣王褘
褘不敢¶辭謹按追封太原郡夫人諱某姓葉氏饒之安
仁縣人歸同¶里石港王氏為贈資善大夫中書右丞上
䕶軍追封太原郡¶公諱晉之配資善大夫中書右丞溥
昭勇大將軍崇仁衛指¶揮使漢寳之母夫人性慈惠治
家以勤儉族婣里黨莫不稱<md:KR4h0102_SBCK_083-12a>¶其賢至正壬辰干戈俶擾
<pb:KR4h0102_WYG_083-19a>
饒信首被兵明年三月右丞公奉¶夫人避兵於信之貴
溪倉卒之際母子遽相失繼而公起兵¶衛鄉里㑹¶皇上
徇地江右遂舉其地來附拜中書右丞分鎮建昌葢自¶
癸巳至丁未凡十五年夫人所在不可知而公思慕之
情日¶夜未嘗置是嵗正月忽夢夫人若告以其所在者
命卜者筮¶之其繇辭曰非巖即穴厥得朽骨五月躬率
士卒詣貴溪之¶桃源山即向夫人避兵處也伐林木入
山以物色求之不得¶夜號者三日既乃得其地居人呉
<pb:KR4h0102_WYG_083-19b>
海能言兵相逼時夫人病¶不能行即自投井中死矣公
乃披榛棘尋得井俄有䑕自井¶中出跳入懐中旋復入
于井汲井索之夫人之遺骸果在焉¶公哀號益不自勝
以是月某日具衣衾棺槨即其地禮葬之<md:KR4h0102_SBCK_083-12b>¶夫人之卒享
年六十有七二子即公及漢寳也孫男若干人¶女若干
人嗚呼父母之喪人子之不幸也而右丞公則又遭¶乎
其事之變㒺極之徳曷從而報之抑人子之圗報其親
者¶固無間於存歿用是公以功業自奮出入將相勤勞
<pb:KR4h0102_WYG_083-20a>
王家而貤¶恩錫命賁及泉壤所謂立身揚名以顯其親
者於是乎在是¶雖遭事之變而能合禮之正仁人君子
復奚憾焉銘曰¶
顯允王公乘時奮庸入建相業出成將功載念所恃實
有我¶躬昔丁艱難乆銜哀哀孝思之至神明可通乃安
體魄兆域¶以崇以壤以樹若堂斯封¶天子有命禮貴飾
終龍光赫奕賁于幽宫公曰噫哉君命實¶隆豈我陋㣲
能亢其宗靖思厥繇積慶所鍾春雨在草秋霜¶在松世
<pb:KR4h0102_WYG_083-20b>
世子孫來瞻來同<md:KR4h0102_SBCK_083-13a>¶　　謝節婦墓銘¶
節婦謝氏諱黻金華人也謝氏儒家有女不肯與凡子
擇所¶宜歸得同邑呉履字徳基以為壻節婦性剛而質
柔巽平居¶不妄嬉笑勤儉以治家而事舅姑奉賔祭舉
無違禮履為儒¶學官宦㳺於外其得無後顧之憂者節
婦内助之功居多嵗¶己亥大軍下建徳勢且東節婦語
其夫曰亂將及矣盍為走¶避計先事弗圖後悔何追察
<pb:KR4h0102_WYG_083-21a>
其夫意猶豫未決則恚曰盍不¶歸我母家我母家有深
池萬一事不測當有入水死耳義不¶身受辱也未㡬蘭
溪破亂兵四出剽掠而履適他徃節婦攜¶男女走入金
華山中途失其幼男號哭求之弗獲而兵且至¶自度不
可免行至向塢巖險處以幼女投巖下身繼之而死¶十
月七日也死十餘日履以物色求之得其尸叢棘中面
猶<md:KR4h0102_SBCK_083-13b>¶如生遂袝葬向嶺先墓之次於是得年三十有九矣
生男五¶人今存者二曰穎稚女二人今存者一曰媛適
<pb:KR4h0102_WYG_083-21b>
張惠既葬徳¶基屬其友王褘為之銘王褘曰嗚呼頃嵗
以來天下大亂彞¶倫之斁甚矣自學士大夫猶不敢望
其盡節而况於女婦乎¶當是時謝氏乃能秉節以死賢
於人遠矣銘其曷有媿辭銘¶曰
人孰不有死死其難乎烈烈節婦處死為安乎豈躬之
弗¶恤將歸全乎貞名懿標圭璧其完乎倫紀用以立不
永傳乎¶勒銘昭之茲鑒觀乎¶
　　黄菊東墓銘　　　　　　　　　謝　肅
<pb:KR4h0102_WYG_083-22a>
宋季朱子理學既行于天下而明士猶守楊文元沈正
獻二¶公之說及文潔先生慈溪黄公稽經考史一折衷
於朱子著¶書滿家於是士方翕然向風盡變其所學始
知朱子有以繼<md:KR4h0102_SBCK_083-14a>¶周程而接孔孟實文潔有以倡之文潔
歿其季戅菴先生彦¶實當宋之亡元之興以家學教授
明越間與韓莊節先生明¶善袁文清公伯長相友善士
而授業其門者或明經修行或¶摛文決科皆卓然有立
若餘姚菊東先生其一也先生諱珏¶字玉合菊東其號
<pb:KR4h0102_WYG_083-22b>
姓黄氏世居剡髙祖諱某仕宋官至某州¶别駕徙餘姚
之四明鄉而家焉祖諱雷字震卿妣翟氏父諱¶士儀字
正甫妣舒氏先生天資亷静朴厚八嵗始能言言已¶中
節於時喪母哀毁如成人出就外傅雖大寒大暑雞鳴
必¶起盥靧而誦習至夕則秉燭對巻不知急雪之打牕
而飛蚊¶之咂膚也十二三祖令說所讀春秋謬於經旨
祖慨然曰吾¶欲爾紹儒術乃若斯邪遂身親敎之至十
五六從戅菴受蔡¶氏尚書以求二帝三王之心研極根
<pb:KR4h0102_WYG_083-23a>
柢既有所得而郡邑巨<md:KR4h0102_SBCK_083-14b>¶室争致先生于師席遂客授者
餘四十年中間屢試江浙鄉¶闈不一售則又嘆曰明經
豈専為決科哉况得失命也遂刮¶絶仕進意然未嘗一
日舎書不觀尤喜翫邵子皇極經世書¶指趣精妙貫徹
天人有以自樂嘗曰天人之理㣲邵子能推¶帝王之道
大蔡氏能解然非朱子訂定而發明之愚亦何能¶窺見
彷彿邪其為學葢至老而益勤先生有同母兄璧庶母¶
弟瓊瑶玠庶母䜛先生先生失愛於父而孝友益篤卒
<pb:KR4h0102_WYG_083-23b>
無間¶言父令諸子析爨先生於家貲悉聽諸弟所欲無
㡬㣲靳色¶及父歿囑先生以後事先生治父喪所費皆
已出不取于弟¶人或難之先生曰從先人志耳尋常中
語及母夫人輒涕泣¶不能食嵗時祭祀必極誠敬每自
誦曰父子兄弟天屬也其¶可以死生而貳其心乎有富
人兄弟以嫡庶分貲産不均弟<md:KR4h0102_SBCK_083-15a>¶欲摭他事訟兄釀致其
罪先生沮之再四弗聽則怒之曰若¶即訟陷兄死地何
面目入祠堂見祖宗乎况若子孫相讐不¶共戴天禍可
<pb:KR4h0102_WYG_083-24a>
測乎必若所為吾絶交矣因感泣而止其兄聞¶之驚曰
㣲先生我家㡬破為置田宅以奉先生先生曰吾言¶義
也不可以圖利終不受其所行類如此先生平居衣服
飲¶食給於學徒晚益空乏且末疾所纒未嘗恣嗟胸中
曠然唯¶誨人以善日益慊慊壻劉景祚居上虞白馬湖
上延先生訓¶其子既至與太原王萬石陳郡謝肅數為
文字飲以逍遥乎¶海雲山月間一不關餘事凡十閲月
而先生之女卒哭之哀¶遂還海濵寓所國朝洪武三年
<pb:KR4h0102_WYG_083-24b>
冬十有一月五日夜三鼓¶疾甚召其子熈命之曰吾歸
矣汝善自持其身語畢正衣冠¶端坐而逝年七十一士
大夫哭之曰篤學力行君子亡矣熈<md:KR4h0102_SBCK_083-15b>¶奉柩以是月甲子
袝葬於上虞建隆墺先塋兆次遵治命也¶先生娶同邑
宋氏宋忠嘉公諱師禹之五世孫諱某之女有¶懿範先
先生九年卒子男一人即熈能力貧事親女一人某¶即
先卒者孫一曰階在先生卒後生有詩文若干巻其道
事¶理大抵由戅菴以泝慈溪者也又七年熈具行實踵
<pb:KR4h0102_WYG_083-25a>
門而泣¶請於余曰先生親舊惟吾子相知尤深而墓未
有銘敢請余¶惟先生學有師承行為鄉表不及用於世
而安貧守道以終¶其身今其子熈知讀書善治生買田
築室以紹先業族姻朋¶友咸稱其能又能顯揚先徳不
使無聞則先生為有後而天¶之報施之者其在斯乎遂
銘之曰¶
於學允殖於行允飭茲為老成式孝且友義信是守以
表宗¶鄉帝王治體天人奥理探索孔明厥畜靡施自求
<pb:KR4h0102_WYG_083-25b>
所志斯遯<md:KR4h0102_SBCK_083-16a>¶而亨最美于石終古弗泐後人之慶¶
　
　
　
　
　
　
　明文衡巻八十三
