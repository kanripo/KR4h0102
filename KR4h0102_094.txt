# -*- mode: mandoku-view -*-
#+TITLE: 明文衡
#+DATE: 2015-09-23 10:33:22
#+PROPERTY: JUAN 94

¶
<md:KR4h0102_SBCK_094-1a>¶
<pb:KR4h0102_WYG_094-1a>
欽定四庫全書
　明文衡巻九十四¶
　　　　　　　　　　　　明　程敏政　編
　墓表¶
　　靜

菴徐先生墓表　　　　　　　黄　淮¶
先生諱垢字宗實以字行姓徐氏其先東海郯人宋南
渡後¶有諱千一者為黄巖令其子榮祖遂占籍為黄巖
人先生之¶曾祖也祖諱已元以子貴贈承事郎行樞密
<pb:KR4h0102_WYG_094-1b>
院斷事官經厯¶父諱存翁仕元為江浙等處行樞密院
都事母車氏贈宜人¶先生兄弟三人而先生居長天資
頴悟勤敏好學仲弟宗茂¶學博才㨗昆弟自相師友人
稱為二難幾冠聞永嘉彭公庭¶堅承徽國文公正傳講
學鄉校先生躡屩負笈從之游深有¶所領悟遂贅居永
嘉以便力學年漸富而學益充負才尚氣¶有經綸天下
之志慕范文正公之為人恒誦先天下之憂而<md:KR4h0102_SBCK_094-1b>¶憂行天
下之樂而樂之語拊几昌言曰必如是而后可以言¶仕
<pb:KR4h0102_WYG_094-2a>
矣居無何元運告終弗克以展其素藴於是韜光養晦
設¶塾授徒若將終身焉淮童丱時受業于先生之門先
生剛毅¶嚴正約教條為學規若官府號令賞罰勤怠悉
當其情諸生¶咸知振勵洪武壬戌先生應聘共論治道
時淮年纔十六亦¶叨選入邑庠充弟子員有司以禮敦
遣先生赴闕數被顧¶問敷奏剴切灼中時宜¶太祖髙皇
帝深喜得人敕銓曹任司風紀先生以草茅愚¶賤辭除
銅陵簿復請歸迎母就養重忤¶上㫖謫輸役淮隂驛郡
<pb:KR4h0102_WYG_094-2b>
邑校官聞先生至爭出迎除館延致¶為賓師多所造就
會朝廷選駙馬都尉功臣子胡觀在選¶中慮其失教為
擇師而難其人爰命起公比授館教法嚴<md:KR4h0102_SBCK_094-2a>¶明如在鄉塾
時觀受教惟謹旣冠入府成禮畢毎當講授中¶使援他
府例設駙馬位于堂中北牖下南面而置師席於西¶階
上東面先生憮然曰師嚴道尊道尊然後民知敬學豈
以¶我一布衣而詘師道哉輙手引駙馬位使下然後為
説書旣¶而明日復然先生乃為書貽之責以三事大義
<pb:KR4h0102_WYG_094-3a>
及富貴驕人¶之説觀泣下媿謝執弟子禮愈恭畧綺紈
之習尚儒雅之風¶太祖深喜之召見奬論再三由是德
譽日益彰著洪武末荐¶登仕版初任蘓州府通判用薦
陞兵部右侍郎兩持使節罷¶而復起轉尚寶司丞其判
蘇州也奏發粟二十萬以活饑民¶當春暴水齧隄為患
廵行郊野相視原隰大興治水之役採¶訪使以為妨農
且勞民沮之先生上言他役可以妨農止水¶不退則田
不可耕妨農莫甚焉况今規令有田之家量多寡<md:KR4h0102_SBCK_094-2b>¶募貧
<pb:KR4h0102_WYG_094-3b>
人出力而饑者得所資正所謂以佚道使民曷為勞民¶
哉屬邑有節婦王氏郡乘載其事元末旌表未及行先
生請¶旌之禮部以前朝事不允先生上言封比干墓非
前朝事乎¶至今以為盛典朝議謂其知大體皆從之其
入為侍郎也¶首陳十事指切時要凡會廷臣决疑議先
生是是非非有所¶見厯言之不徇私不黨同一揆於義
以故多有矛盾者其出¶而奉使也在兩淮多所建明政
舉而民安之海州有節婦侍¶小花年十六許嫁而夫亡
<pb:KR4h0102_WYG_094-4a>
歸夫家成䘮持服養姑送終剪髪¶自誓守節不二採訪
使上其事所司以其年未五十不合例¶先生上言曰隨
事處中始為合義守文執一豈曰得宜厥婦¶旣能哭夫
於筮嫁之初又能剪髪於𦵏姑之後雖剜目截耳¶亦無
以加自當與立志卓異同科豈與守節尋常比例<md:KR4h0102_SBCK_094-3a>¶廷論
韙其言下郡邑旌之比使兩浙以嫉惡太過被劾怡然¶
去職其為尚寶也年漸老而力漸衰伏遇¶太宗文皇帝
入繼大統優待老臣遂上疏乞骸骨許之歸家¶杜門謝
<pb:KR4h0102_WYG_094-4b>
客課子孫閲耕稼逍遙林泉之下冀盡餘齡以遂考¶終
而已越二載臬司鞫囚獄詞牽連逮至京得疾卒于旅¶
邸垂絶侃然之氣不少貶是為正月二十二日也距生
之年¶元至正甲申享夀六十有二冡子鏞扶櫬歸𦵏于
岱石山之¶原配潘氏繼室林氏俱永嘉士族子男三鏞
銑鐶皆側室出¶也女一適同里金眘水南徵士道源之
孫也先生平昔交游¶皆四方知名士或同事於試院或
邂逅於旅寓或談笑歡洽¶於尊爼間慷慨豁逹肝膽相
<pb:KR4h0102_WYG_094-5a>
照酣歌激烈分韻賦詩竟日忘¶倦訃音逺聞傷之者至
號慟頓足歎息士林之寥落也嗚呼<md:KR4h0102_SBCK_094-3b>¶剛直嚴正人之美
德也先生以之立大節陳大義致位通顯¶收令譽於當
時其亦不幸由之以貽嫉召釁終至於垂老客¶死于外
其得其失何相去之遼絶耶蓋其得也由乎已道之¶所
有也其失也係乎人莫之致而致也莫之致而致又何
尤¶焉淮也侍鉛槧之日淺違善誘之日深弗克咨叩以
卒所業¶然而師生之分没齒而不忘爰摭行業之顯著
<pb:KR4h0102_WYG_094-5b>
者表諸墓道¶以慰遐思且以昭示後人俾有所觀感云¶
　　先妣呉孺人墓版文　　　　　　陳　¶繼
先妣孺人姓呉氏諱靜貞家為廬江名門世以易經為
家學¶主試外藩科選者累世官貴金紫前後幾十人居
同爨食外¶内幾百人孝弟雍睦若漢萬石君家家埓素
封産田連絡數¶州頃集四千餘賑窮乏䘏鰥寡給贍流
亡義聲為當時稱最<md:KR4h0102_SBCK_094-4a>¶元貞間詔旌表之大父某蘄黄二
州教授世父元舉交州同¶知再遷禮部侍郎父元正早
<pb:KR4h0102_WYG_094-6a>
卒兄進學¶國初監察御史母張氏孺人生法從家耳目
濡染皆洽軌範¶孝友仁恕若出天性也好經史探閲逹
奥義雅善琴能賦詩¶尤精巧文繡㓜而及筓庖厨之所
未嘗有其跡侍婢數十人¶未嘗見慢嬉惰容嵗大疫家
死者過半乃徒姑蘇止松陵故¶家名門交致行媒請為
婚其姑之夫之父潘純子素曰衆莫¶如陳氏故相國之
後風儀著聲子秀㧞而賢也遂歸我先君¶我先君早孤
立已憲度受於祖妣碩人碩人宋相江文忠公¶之孫執
<pb:KR4h0102_WYG_094-6b>
禮嚴密事為必求整時誦我祖考懋於學則道明安¶於
欲則心晦之言孺人聞之三復致深意其事碩人無毫
髪¶不悅其志碩人稱之曰吾婦真名門女也有姑三人
將歸孺<md:KR4h0102_SBCK_094-4b>¶人相先君治其事鉅細咸集不使動碩人心禮
行送之及門¶曰教有名言毋忽是從先君少負重名四
方賢俊求納交者¶過之座無虚席日為酒張筵飲之孺
人執其勞怡怡如也先¶君勇為義窮急困悴者歸之倒
囊不足則孺人出妝資副之¶嵗不知其幾也先君志行
<pb:KR4h0102_WYG_094-7a>
髙潔其期待已必欲倫於古之魁¶偉之人仕為經厯濟
南無一不義之物奉口體及卒惟有所¶閲之書二萬餘
巻篋笥無所實也遺孤繼才生十月三女長¶者嵗九碩
人年老孺人在少艾姻族嗟無為謀孺人曰吾命¶衰薄
䘮夫蹇迍集已然觀古傳史載列貞婦保孤嗣宗其道¶
烈烈者正吾今日之志吾幸有姑庇依忍安孱弱而墜
先緒¶也即謝膏沐絶容飾衣粗食糲宵晝紡績不知有
寒暑操銘¶荷鎛與奴共力畦圃孺人曰吾姑素享華整
<pb:KR4h0102_WYG_094-7b>
食飲不茍易一<md:KR4h0102_SBCK_094-5a>¶旦失子變味其將不堪毎具食羞列柔
嘉碩人甘之孺人意¶始愜也孺人形勞日甚或勸曰女
大贅婿扶家孺人曰未就¶木畏禮勿犯家固不恤也繼
稍長孺人教讀孝經教讀小學¶論孟教讀詩傳日講發
其義教為詩教操縵治音年十二遣¶從故老碩德道逺
以麥粉作餌俾擷之俟饑暮歸課所業煢¶煢孤燈母子
相依倐不知夜之過半也教三女立行長適范¶文正公
宗孫昭次有歸歿次適貢元劉政政與昭皆早逝二¶女
<pb:KR4h0102_WYG_094-8a>
秉志光振風節碩人年九十四而終初孺人䘮我先君
哭¶之有時若敬姜哭碩人哀慟踰節日遂成疾孺人端
凝慧逹¶臨事有明斷始先君在濟南孺人與俱¶國令初
新民俗未變郡長迂懦大將出師臨境需用百出先¶君
晝夜應事孺人禆助籌畫不失機宜先君處之裕如政
令<md:KR4h0102_SBCK_094-5b>¶章著也孺人持已待人忠敬醇一毎祭祀必繫養供
俎實齋¶沐承事翼翼盡誠孝雖年老終嵗未嘗近外庭
姻戚若不與¶交游者然吉凶賵遺而禮厚獨先也繼配
<pb:KR4h0102_WYG_094-8b>
簮纓故家金氏女¶孺人臨教甚恩採摭經傳為女範者
數十條授之俾習為規¶撫教諸孫尤篤曰痛若翁不及
見汝曹成也孺人之德宗姻¶法之鄉黨化之郡縣以聞
敕御史旌之永樂二十一年孺人¶享年八十有一十月
十一日卒明年十月二十日𦵏呉縣薦¶福山之茶塢孫
男五人宗配陸氏寛配施氏宏配王氏宣配¶郭氏完少
女一人歸謝璜曾孫男傳儀仁女二人其與婚者¶皆名
族嗚呼我先妣孺人之殁也繼魄隕心䘮不能自生痛
<pb:KR4h0102_WYG_094-9a>
念大德昭播當世無文示後以告子孫不孝之罪深酷
也忍¶死以述聞見者勒諸堅珉而翰林侍讀沈公題曰<md:KR4h0102_SBCK_094-6a>¶皇明節婦呉孺人之墓嗚呼痛哉嗚呼痛哉¶
　　王氏二良墓表　　　　　　　　梁　¶潛
義烏王氏兄弟二人長叔盛次叔雍皆有美行而不得
其夀¶以卒卒又皆在京師旣返𦵏其弟□以予嘗與其
父愽士君¶善也以其所自為狀及銘走書京師求表其
墓且曰二兄有¶老母髪種種然有子皆㓜弱今其墓纍
<pb:KR4h0102_WYG_094-9b>
纍並𦵏一原上過者¶無不流涕為王氏悲哀此二人幸
先生辱貺一言非直以著¶不朽庶幾老母弱子望之以
攄其哀也予悲二子有可哀者¶按其狀叔盛諱某自少
讀書頴悟絶人旣長機敏好謀畫慨¶然有逺志然與人
交恭謹退下恂恂然人遇之非禮弗較也¶應門禦侮公
私百端酧接謹密鮮有敗事故起家至多貲甲¶於鄉閭
卒年三十八叔雍諱某氣和色夷通敏秀朗讀書日<md:KR4h0102_SBCK_094-6b>¶數
千百言經史百家無不究覽擇友而交遇勝已者必思
<pb:KR4h0102_WYG_094-10a>
與¶之齊乃已常一至成均就其從叔博士君學見者莫
不愛敬¶卒年三十一二人之志雖少異而敬身接物皆
同至於事母¶盡其孝處兄弟盡其愛又二人天性然也
於乎二人同出於¶王氏同不得夀以卒卒之時又同蓋
永樂二年夏春間相先¶後十日耳夫古今才不多見况
並出一門世所謂機雲二惠¶者二子於此豈異乎哉昔
人有所謂三良者予於二子亦謂¶之二良乎是可為王
氏痛也王氏自五代時有節度使諱彦¶超者由會稽徙
<pb:KR4h0102_WYG_094-10b>
金華之義烏遂為義烏望族元石硤書院山¶長諱炎澤
者其髙祖也曾祖良常山儒學教諭祖裕考綸皆¶隱德
弗耀¶國朝官至翰林待制兼修元史總裁諱禕者則其
從祖也夫<md:KR4h0102_SBCK_094-7a>¶上以承其先者二子之志為無忝矣則於夀
夭又何足較哉¶書以碣之以徵夫來者¶
　　彭氏義阡表　　　　　　　　　王　直¶
彭氏義阡者𦵏彭氏之死於義者也當元之季豪傑
起椎¶埋剽竊之徒亦相扇為亂龍泉羅邦其一也彭氏
<pb:KR4h0102_WYG_094-11a>
居邑之雩¶溪世為仕族于時有文逺者英偉有才畧卓
然為一鄉之望¶嵗辛卯賊勢浸盛官軍不能制乃散財
發粟集義兵以保鄉¶里賊頗畏之壬辰江西行省叅政
泌布阿咱爾開分省于贛¶命張萬戶守龍泉許辟署從
事張辟文逺為䕶民廵檢叅其¶軍領民兵守北門賊引
衆及城下張與文逺屢出戰不勝因¶閉城堅守以待救
癸巳春城中食盡且無援張夜率衆棄城¶去文逺殿舟
至螺灘賊追及合戰衆饑困不能支勢且北文<md:KR4h0102_SBCK_094-7b>¶逺使從
<pb:KR4h0102_WYG_094-11b>
弟大逺馳騎請兵于吉以圖興復率敢死士大呼奮¶矟
入賊中欲刺邦不得殺數人賊亦攢槊向之文逺創重
遂¶被擒大逺走告吉安總管為移檄泰和同知楊某使
以兵復¶龍泉兵至境大逺為前鋒踰章村河渉南洲河
會風雨大作¶河水暴漲兵大半不得渡賊以衆蹴之遂
擒文逺兄弟同日¶死於賊是年三月十一日也賊旣得
志憤彭氏倡義圖已其¶兄弟子姪有先在軍中或竄伏
田里者皆捕而殺之自文逺¶而下凡十九人又婦女二
<pb:KR4h0102_WYG_094-12a>
人我¶太祖髙皇帝旣受天命削除僭亂以興太平彭氏
族屬之存¶者休養生息今七八十年日以繁盛蓋詩書
禮義之澤未艾¶也然其老長閒居族坐相與談向時事
未嘗不慨嘆文逺兄¶弟之英風義烈且深念夫死於其
難者之無辜而皆不能歸<md:KR4h0102_SBCK_094-8a>¶𦵏或無以嗣其後蓋䀌然傷
之嶷文逺之再從曾孫項城令¶仲恭甫之賢子也聞諸
長老而有慨於其心乃即雩溪大塘¶口之原開兆域營
冡壙倣禮各為木主以宣德三年七月望¶日招其魂而
<pb:KR4h0102_WYG_094-12b>
𦵏焉又以項城命置近田九畝以供嵗時祭祀¶曰死者
有知庶幾能安於此而無所恨矣嗚呼䘮亂以來姦¶宄
縱恣善柔多隕於非命有能奮勵以討賊而舎生取義
如¶文逺兄弟者誠少矣雖曰有之其宗族兄弟有能興
哀於旣¶久之後而為之歸使祭奠有所如嶷者亦少矣
然則彭氏其¶誠能篤於義哉是皆可表也嶷來京師因
其姊婿督府經厯¶項斐求予言欲為之書使歸而刻諸
石凡𦵏者之名諱次第¶則備載于碑隂
<pb:KR4h0102_WYG_094-13a>
　　劉子欽墓表　　　　　　　　　錢習禮<md:KR4h0102_SBCK_094-8b>¶景泰甲戌十月十有八日予友劉公子欽以疾卒于家
明年¶乙亥正月八日其孤本祔公于金牛臺先塋之次
旣求郡守¶張侯瑄為銘以納諸壙中復奉事狀踵門謁
予文以表于墓¶上狀稱劉氏先世本沛人唐末有諱崇
者仕于袁州刺史樂¶其風土因家焉後自袁徙吉州之
永豐㶚上又自㶚上徙吉¶水之常海故今為吉水人公
諱敬字以行曽祖考學翁仕元¶為恒山知縣祖考竒登
<pb:KR4h0102_WYG_094-13b>
至治癸亥進士考季道¶國朝以薦起為起居注遷淛江
按察僉事廉介有聲母曾氏¶昆弟三人皆傳家學公獨
資禀超邁志於用世自少嗜學研¶覃經傳頟頟不少休
落筆為文動有思致儕輩推服郡守朱¶仲智聞其名舉
補郡學生月試季考以及上官合試羣士第¶其文名往
往出人右大見奬異聲稱出等夷益刻苦自勵永<md:KR4h0102_SBCK_094-9a>¶樂癸
未以書經中江西鄉試第一明年甲申禮部會試第二¶
廷試登曾棨榜進士第時所取四百七十三人¶太宗文
<pb:KR4h0102_WYG_094-14a>
皇帝命近臣㧞其尤異者二十八人公在選中賜名¶庶
吉士俾入文淵閣日讀中秘書以增益其學食於大官
月¶給膏燭費燕閒之頃¶上親臨問時舉僻書疑事以驗
其學激勵而期待之者甚至¶朝野之人竦然謂¶上作新
人材以大興文治士君子曠世竒遇交口歆豔不置¶公
與同升之士人人感奮夙夜淬勵以圖報稱時母夫人
在¶堂無恙迎至祿養于京鄉人榮之母殁奉柩歸襄大
事執䘮¶盡禮除服入翰林預修永樂大典¶上慎刑辟以
<pb:KR4h0102_WYG_094-14b>
重惜民命乃簡授刑部福建清吏司主事折獄<md:KR4h0102_SBCK_094-9b>¶多所平
反被其理者自以不寃亡何累坐謫戍廣西南丹困¶阨
中處之裕如無幾微隕穫之態人用髙之¶仁宗昭皇帝
嗣位¶命廷臣凡經術之士謫居戎伍者舉任教官棨時
為翰林學¶士以公應¶詔起為臨江新淦縣學訓導教有
師法生徒多所造就厯考¶福建湖廣應天鄉試去取精
當物論帖然無譁嵗滿力請致¶仕以歸卜居於郡城之
西命其燕休之堂曰密庵人因以為¶別號逺近學者聞
<pb:KR4h0102_WYG_094-15a>
之欵門而問業者麇至公之教人因其材¶質以訓廸之
始終無怠意人故樂受其教若工部尚書文襄¶周公忱
翰林侍講學士周叙太常少卿鄭雍言國子助教羅¶伯
初廣西按察僉事劉長吾皆出其門其他名薦書職教
事<md:KR4h0102_SBCK_094-10a>¶者不可遽數常時足跡未嘗入公府惟事干政體及
表賢厲¶俗即入言之守貳皆見聽用晚而文思不衰四
方有來求者¶應之不倦人遂所欲而去曠逹之懐老而
不改其度故舊及¶門尊酒相歡意豁如也卒前一日出
<pb:KR4h0102_WYG_094-15b>
應賓客笑語如平時是¶夕漏下四鼔奄然而逝生以洪
武戊申十月四日夀八十有¶八元配曾氏繼配羅氏王
氏張氏皆踐婦職以順承公志子¶男一人本也女二人
以妻曾希益周啓孫男三人女三人皆¶㓜於乎予與公
生同邑學同志少而往還相好壯而相繼登¶朝老而先
後謝事以歸慨念江鄉耆舊凋落殆盡思欲追往¶時會
聚之樂邈不可得冀天於予二人者少假以年得從公¶
於青原白鷺間嘯傲林壑共佚其老豈意公先棄我而
<pb:KR4h0102_WYG_094-16a>
逝哀¶豈能忘於情哉天之降材於人必將使之見於用
世以逹其<md:KR4h0102_SBCK_094-10b>¶志夫何公制於命材弗克施而志有未就佑
善之天其不可¶必若此哀豈能忘於情哉且生而不大
顯於時殁而無傳於¶後其何以為為善者之勸用列述
公之材志學行俾刻諸冡¶上之石非惟慰公於地下永
昭示於後之人焉¶
　　祝先生墓表　　　　　　　　　周　叙¶
括蒼祝先生旣卒之二十年其門人鎮江儒學訓導潘
<pb:KR4h0102_WYG_094-16b>
君華¶具行實造叙求表諸墓今刑部侍郎薛君希璉前
為監察御¶史時亦數以為言蓋皆以其仲子濠之請也
叙永樂甲午先¶生主試秋闈所取士且素與先君子職
方府君厚善其謝事¶而歸也叙嘗率諸門生交游祖送
之今不復作矣追感疇昔¶不能忘情則墓上之文何敢
辭按狀先生諱金字廷心姓祝¶氏括蒼麗水人居官橋
里世有衣纓曾祖某祖亮元處州路<md:KR4h0102_SBCK_094-11a>¶經厯父彦方安陸
同知先生資性淳厚㓜不妄語九嵗通小¶學論孟書甫
<pb:KR4h0102_WYG_094-17a>
志學盡讀諸經旁及子史年十八不逺三百里¶師事太
史金華宋先生景濂逾四朞學成始歸宋太史甚嘉¶與
之洪武甲寅同知翁與郡守臨安郁公斌偕坐累謫役
鳳¶陽先生即從故里擕資裝往代勞役明年疫癘大作
死者相¶枕藉郁無他子弟侍側疾革托以身後事既殁
先生為經紀¶歸其骨于家已而同知翁亦遘疾先生日
奉湯藥夜則稽顙¶籲天洒泣悲哀求以身代翁瀕危數
四時盛暑衆莫不勸預¶治䘮具逮夜將半翁忽大呼曰
<pb:KR4h0102_WYG_094-17b>
金何在於是絶而復甦人皆¶謂先生孝誠所格已而翁
遇寛恤恩復任遂引年致仕既¶歸感末疾弗能起先生
遍求名醫乃調膳饈侍寢左右衣不¶解帶者七載如一
日父殁哀毁逾禮母夫人懼其傷生越四<md:KR4h0102_SBCK_094-11b>¶日强之食乃
啜粥治䘮不用浮屠𦵏祭一遵朱子家禮寢苫¶塊三年
哭泣之聲如初喪其奉母夫人也備極甘㫖之養母¶殁
哀戚之情一如失怙凡親平生所嗜終身不忍食遇忌
辰¶必先期齋沐致祭畢哭慟不食者終日其至孝蓋天
<pb:KR4h0102_WYG_094-18a>
性云處¶兄弟極友愛仲氏嘗求異居室廬田園從所擇
畧無難色鄉¶有豪横恒假虚詞肆誣構者先生正言反
覆導喻之其人卒¶化服郡邑兩舉孝亷不就築室白溪
山中自號蒙山處士有¶終焉之志久之與仲俱被徵仲
氏應詔授秦府紀善先生¶以疾固辭嵗己卯郡守劉仲
廉邑令周又𤣥屢造謁其門强¶先生分教麗水邑庠不
獲已乃就至則周令特為構樓一區¶處之環樓植竹萬
竿乃更其號曰萬竹山人端居講堂嚴矩¶度勤誨訓解
<pb:KR4h0102_WYG_094-18b>
惑析疑隆冬盛暑弗解由是人才輩出盛於昔<md:KR4h0102_SBCK_094-12a>¶時數年
調江浦教諭邑居大江之北學舎至壞漏不可居先¶生
脩葺廢墜教育之方視麗水益加永樂辛丑滿考乞致
仕¶從之先生學問該洽操端識明每賓興之嵗藩方爭
聘為考¶試官所歴四川河南江西福建皆稱得人而江
西尤盛平生¶教學者以持敬為主雖謝事家居筋力漸
衰晨必冠帯詣家¶廟肅揖一月之朔望必造先塋拜掃
鄉黨宗戚相過者未嘗¶以耄疾辭所著詩文有聆癡等
<pb:KR4h0102_WYG_094-19a>
集若干巻皆温淳雅正類其¶為人其生以元至正乙酉
四月二十三日卒於永樂癸卯二¶月二十九日享年七
十有九卒之嵗十二月庚辰𦵏鄉之良¶山祔祖塋也配
包氏元封上黨郡侯岐山之女有婦德先君¶十年卒子
男三人漢濠淵孫男六東楠柴芬椲桐曾孫男六¶端淡
璧烋二㓜未名於乎孝百行之本敬德之聚也先生學<md:KR4h0102_SBCK_094-12b>¶行卓卓皆足為世儀範孰非事親之孝持身之敬之所
推乎¶其學信有源委哉且潘君之屬予言也惓惓至十
<pb:KR4h0102_WYG_094-19b>
數往返不¶厭其篤於師若此亦足以知先生之教矣是
皆在所當書者¶遂次第之如右俾歸遺其子刻之以識
永久焉¶
　　奉直大夫尚寶司少卿袁公墓表　李　賢¶
士生天地間有遭遇明時而不得見用於世者有見用
於世¶而不得見知於君者有見知於君而無才術以顯
其名者有¶名雖顯而不能保全始終福夀俱隆者今之
君子兼而有之¶者吾於尚寶袁公見之嗚呼休哉公諱
<pb:KR4h0102_WYG_094-20a>
忠徹别號靜思前人¶世居南昌至七世祖于誠仕宋累
官刑部尚書南渡時扈蹕¶家於鄞六世祖芳為吉州泰
和令髙祖鏞咸淳進士為宋死¶節曾祖澤民養道不仕
祖士元為元翰林國史院檢閲官父<md:KR4h0102_SBCK_094-13a>¶珙國朝太常寺丞
贈中順大夫太常寺少卿母倪氏封恭¶人公自㓜頴敏
神氣異常讀書强記童丱時已能詩文凡名¶士鉅儒一
見知為大器太常君精於風鑑公得其傳¶文廟在潛邸
時聞太常君名以書幣召之公隨侍¶文廟見公論相大
<pb:KR4h0102_WYG_094-20b>
喜賞賚甚厚尋許歸家未幾¶髙廟崩建文嗣位信任非
人猜忌宗室¶文廟不安因有靖難志召公問之對曰天
命有在誰能禦之¶奉命纂人象大成書以獻賚予有加
壬午夏¶文廟入正大統首遣使召公父子至官其父太
常丞且曰忠¶徹臨事有斷制所言多驗特授鴻臚序班
賞賚殊厚公入謝¶曰¶陛下當畏天脩德偃武崇文率由
舊章振肅綱紀撙節財用<md:KR4h0102_SBCK_094-13b>¶明慎賞罰禮貎大臣黜陟臧
否用臻太平之治並賜嘉納尋¶知公在戎籍即令兵部
<pb:KR4h0102_WYG_094-21a>
蠲之又嘗勉公進學公以務冗對遂¶陞尚寶司丞且曰
此職有暇可親詩書公退而感激不怠庚¶申改中書舎
人己丑春營北京公扈從既至日與大議復遣¶中使召
太常君至父子相隨出入禁庭尋密遣公乘傳¶看楚王
子重瞳公還奏無他異庚寅春以公父高年優賚¶遣還
公扈從北征既還¶上屏左右從容密問大臣優劣之狀
武臣邱福朱能張輔李¶逺陳懋栁升薛祿文臣姚廣孝
夏原吉蹇義金忠呉中呂震¶李慶方賓公一一論斷以
<pb:KR4h0102_WYG_094-21b>
對¶上曰卿所識鍳正合朕意是嵗冬太常君卒賻𦵏加
厚公奔¶喪𦵏畢詔起復之癸巳春扈從至北京甲午春
復扈征衛<md:KR4h0102_SBCK_094-14a>¶喇特乙未夏¶上謂公曰東宮不聞教子對曰臣
聞古者不親教子宜選文¶學老成之人以輔導之責其
成遂選儒臣儀智陳山等日侍¶講讀丙申春秩滿復尚
寶司丞特加賞賚戊戌春召公至¶便殿示以進陞之意
公固辭以父未有贈官即日召吏部¶贈其父官賜誥命
公益感勵進相書機要丙子陞尚寶司¶少卿恩典稠疊
<pb:KR4h0102_WYG_094-22a>
莫與為比壬寅春扈從北征公言利出東¶路¶上不從洎
還軍在東者果大獲復觀將兵者得利已而㨗至¶毎從
征所言無不驗者¶仁廟登極待之尤厚賜誥命尋賜還
家燎黄省視¶宣廟嗣位召至京宣德改元丁内艱不獲
奔喪詔以從<md:KR4h0102_SBCK_094-14b>¶子代還襄事一日見¶上容色曰宗室人有
謀上之意七日内果有報漢王反狀者¶公扈從往征之
既還受賚彌厚甲寅春得展祭之請乙卯春¶今¶上嗣位
公入朝己未夏懇乞致政既得請南歸傾朝縉紳祖¶餞
<pb:KR4h0102_WYG_094-22b>
都門外公之術竒驗於¶文廟者不能盡述若公效忠讜
論則人不及知者甚多如終¶大孝之情而慎密機事論
養賢之實而贍其取給乞賜孔氏¶玉軸之誥歴言遣使
取寶之非議武職宜准終喪諌服藥勿¶信方士如此之
類皆有人所難者休官居閒二十餘年忽遘¶疾顧其子
曰死生常理吾何憾惟信誠忠厚可以立身汝宜¶勉之
屏藥端坐而終公生于洪武丙辰十一月七日卒于天<md:KR4h0102_SBCK_094-15a>¶順戊寅三月三日夀八十有三娶邉氏累封宜人先公
<pb:KR4h0102_WYG_094-23a>
二年¶卒子男二長應麟早殁次應驤鴻臚寺序班女七
長適泰寧¶侯子陳鏞次適都轉鹽運使金逹次適光祿
寺卿子井醴次¶適寧波衞指揮萬全次適行人司副金
亮次適昌國衞指揮¶武銛次適王逈孫男女各二應驤
將以某年某月某日與宜¶人合𦵏于前嶴山之側前期
奉狀以治命來請表其墓公為¶人慷慨有大志不隨流
俗正論毅然不以利害少沮與人交¶洞見肺腑不立町
畦見人患難惻然力援傾囊不惜理有不¶直者面折不
<pb:KR4h0102_WYG_094-23b>
少借其致政也聞¶朝廷出令之善用人之當則躍然而
喜有不便於民者必憂¶形於色此其為人豈特風鑒一
事可稱道哉所著鳳池吟槀¶符䑓外集若干巻<md:KR4h0102_SBCK_094-15b>¶　
　
　
　
　明文衡巻九十四
