# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.537981
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 94
#+PROPERTY: FILE SB04n0454-094皇明文衡-卷之九十四.
<pb:KR4h0102_SBCK_094-1a>¶
皇明文衡卷之九十四¶
　墓表¶
　　　静菴徐先生墓表　黄淮¶
先生諱垢字宗實以字行姓徐氏其先東海郯人宋南渡後¶
有諱千一者爲黄巖令其子榮祖遂占籍爲黄巖人先生之¶
曽祖也祖諱巳元以子貴贈承事郎行樞宻院㫁事官經歷¶
父諱有翁仕元爲江浙等䖏行樞宻院都事毋車氏贈宜人¶
先生兄弟三人而先生居長天資頴悟勤敏好學仲弟宗茂¶
學愽才捷昆弟自相師友人稱爲二難㡬冠聞永嘉彭公庭¶
堅承徽國文公正傳講學郷校先生躡屩負笈&KR0025;之游深有¶
所領悟遂贅居永嘉以便力學年漸富而學益充&KR0018;才尚氣¶
有&KR0052;綸天下之志慕范文正公之爲人恒誦先天下之憂而¶
<pb:KR4h0102_SBCK_094-1b>¶
憂后天下之樂而樂之語拊几昌言曰必如是而后可以言¶
仕矣居無何元運告終弗克以展其素藴於是韜光養晦設¶
塾授徒若&KR0005;終身焉淮童丱時受業于先生之門先生剛毅¶
嚴正約教條爲學規若官府號令賞罰勤怠悉當其情諸生¶
咸知振勵洪武壬戌先生應聘共論治道時淮年&KR0138;十六亦¶
叨選入邑庠充弟子員有司以禮敦遣先生赴　闕數&KR0013;顧¶
問敷奏剴切灼中時宜¶
太視髙皇帝深喜得人　敕銓曹任司風紀先生以草苐愚¶
賤辭除銅陵簿復請㱕迎母就養重忤¶
上㫖謫輸&KR0229;淮隂驛郡邑枝官聞先生至争出迎除館延致¶
爲賔師多所造就㑹　朝廷選駙馬都尉功臣子胡觀在選¶
中慮其失教爲擇師而難其人爰　命起公比授館教法嚴¶
<pb:KR4h0102_SBCK_094-2a>¶
明如在郷塾時觀受教惟謹既冠入府成禮畢毎當講授中¶
使援他府例設駙馬位于堂中北牖下南面而置師席於西¶
階上東面先生憮然曰師嚴道尊道尊然後民知敬學豈以¶
我一布衣而詘師道哉&KR0186;手引駙馬位使下然後為說書既¶
而明日復然先生乃為書貽之責以三事大義及富貴驕人¶
之&KR0003;觀泣下媿謝執弟子禮愈恭畧綺紈之習尚儒雅之風¶
太祖深喜之召見奨論再三由是徳譽日益彰著洪武末荐¶
登仕版&KR0004;任蘇州府通判用薦陞兵部右侍郎兩持使節罷¶
而復起轉尚寳司丞其判蘇州也奏發粟二十萬以活饑氏¶
當春&KR0064;水嚙隄為患廵行郊野相視原隰大興治水之役採¶
訪使以為妨農且勞民沮之先生上言他&KR0229;可以妨農止水¶
不退則田不可耕妨農莫甚焉况今規令有田之家量多寡¶
<pb:KR4h0102_SBCK_094-2b>¶
募貧人出力而饑者得&KR0001;資正&KR0001;謂以佚道使民&KR0154;為勞民¶
哉属邑有節婦王氏郡乗載其事元末旌表未及行先生請¶
旌之禮部以前朝事不允先生上言封比干墓非前朝事乎¶
至今以為盛典　朝議謂其知大體皆從之其入為侍郎也¶
首陳十事&KR0204;切時要凢㑹廷臣决疑議先生是是非非有所¶
見歷言之不徇私不黨同一揆扵義以故多有矛盾者其出¶
而奉使也在兩淮多所建明政舉而民安之海州有節婦侍¶
小花年十六許嫁而夫亡㱕夫家成䘮持服養姑送終剪髪¶
自誓守節不二採訪使上其事&KR0001;司以其年未五十不合例¶
先生上言曰随事處中始為合義守文執一豈曰得冝厥婦¶
既能哭夫於筮嫁之&KR0004;又能剪髪於&KR0089;姑之後雖剜目截耳¶
亦無以加自當與立志卓異同科豈與守節㝷常比例¶
<pb:KR4h0102_SBCK_094-3a>¶
廷論韙其言下郡邑旌之比使两浙以嫉惡太過&KR0013;劾怡然¶
去職其為尚寳也年漸老而力漸衰伏遇¶
太宗文皇帝入&KR0071;大統優待老臣遂上䟽乞骸骨許之歸家¶
杜門謝客課子孫閱耕稼逍遥林泉之下冀盡餘齡以遂考¶
終而巳越二載臬司鞠囚獄詞牽連逮至　京得疾卒于旅¶
邸垂絶侃然之氣不少貶是為正月二十二日也距生之年¶
元至正甲申享夀六十有二冢子鏞扶櫬歸塟于岱石山之¶
原配潘氏&KR0071;室林氏俱永嘉士族子男三鏞銑鐶皆側室出¶
也女一適同里金眘水南徴士道源之孫也先生平昔交游¶
皆四方知名士或同事於試院或邂逅於旅寓或談笑歡洽¶
於尊爼間慷慨豁逹肝膽相照酣歌激烈分韻賦詩竟日忘¶
倦訃音逺聞傷之者至號慟頓足歎息士林之寥落也嗚呼¶
<pb:KR4h0102_SBCK_094-3b>¶
剛直嚴正人之美徳也先生以之立大節陳大義致位通顯¶
&KR0053;令譽於當時其亦不幸由之以貽嫉召釁終至扵垂老客¶
死于外其得其失何相去之遼絶耶盖其得也由乎巳道之¶
&KR0001;有也其失也係乎人莫之致而致也莫之致而致又何&KR0057;¶
焉淮也侍鉛槧之日淺違善誘之日深弗克咨扣以卒所業¶
然而師生之分沒齒而不忘爰摭行業之顯著者表諸墓道¶
以慰遐思且以昭示後人俾有所觀感云¶
　　　先妣吳孺人墓版文　陳&KR0071;¶
先妣孺人姓吳氏諱静貞家爲廬江名門世以易經爲家學¶
主試外藩科選者累世官貴金紫前後㡬十人居同㸑食外¶
内㡬百人孝弟雍睦若漢萬石君家家素埒封産田連絡數¶
州頃集四千餘賑窮乏䘏鰥寡給贍流亡義聲爲當時称最¶
<pb:KR4h0102_SBCK_094-4a>¶
元貞間詔旌表之大父某蘄黄二州教授世父元舉交州同¶
知再遷禮部侍郎父元正早卒兄進學¶
國&KR0004;監察御史母張氏孺人生法從家耳日濡染皆洽軌範¶
孝友仁恕若出天性也好&KR0052;史探閱逹奥義雅善琴能賦詩¶
&KR0057;精巧文繡㓜而及笄庖&KR0814;之所未嘗有其跡侍婢数十人¶
未嘗見慢嬉惰容&KR0010;大疫家死者過半乃徙姑蘇止松陵故¶
家名門交致行媒請為婚其姑之夫之父潘純子素曰衆莫¶
如陳氏故相國之後風儀著聲子秀㧞而賢也遂歸我先君¶
我先君早&KR0012;立巳憲度受扵祖妣碩人碩人宋相江文忠公¶
之孫執禮嚴宻事為必求整時誦我祖考&KR0375;於學則道明安¶
於欲則心晦之言孺人聞之三復致深意其事碩人無毫髪¶
不恱其志碩人稱之曰吾婦真名門女也有姑三人&KR0005;歸孺¶
<pb:KR4h0102_SBCK_094-4b>¶
人相先君治其事鉅細咸集不使動碩人心禮行送之及門¶
曰教有名言母忽是&KR0025;先君少&KR0018;重名四方賢俊求納交者¶
過之座無虚席日為酒張筵飲之孺人執其勞怡怡如也先¶
君勇為義窮急困悴者歸之倒囊不足志孺人出装資副之¶
歳不知其㡬也先君志行高㓗其期待巳必欲倫扵古之魁¶
偉之人仕為&KR0052;歷濟南無一不義之物奉口體及卒惟有所¶
閱之書二萬餘卷篋笥無&KR0001;實也遺&KR0012;繼才生十月三女長¶
者&KR0010;九碩人年老孺人在少艾姻族嗟無為謀孺人曰吾命¶
衰薄䘮夫蹇迍集巳然觀古傳史載列貞婦保&KR0012;嗣宗其道¶
烈烈者正吾今日之志吾幸有姑庇依忍安孱弱而墜先緒¶
也即謝膏沐絶容飾衣粗食糲宵晝紡績不知有寒暑操鉊¶
荷鎛與奴共力畦圃孺人曰吾姑素享華整食飲不苟易一¶
<pb:KR4h0102_SBCK_094-5a>¶
旦失子變味其&KR0005;不堪毎具食羞列柔嘉碩人甘之孺人意¶
始愜也孺人形勞日甚或勸曰女大贅壻扶家孺人曰未就¶
木畏禮勿犯家固不恤也繼稍長孺人教讀孝&KR0052;教讀小學¶
論孟教讀詩傳日講發其義教為詩教操縵治音年十二遣¶
從故老碩徳道遠以麥粉作餌俾擷之俟饑暮歸課&KR0001;業煢¶
煢&KR0012;燈母子相依倐不知夜之過半也教三女立行長適范¶
文正公宗孫昭次有歸殁次適貢元劉政政與昭皆早逝二¶
女秉志光振風節碩人年九十四而終&KR0004;孺人䘮我先君哭¶
之有時若敬姜哭碩人哀慟踰節目遂成疾孺人端凝慧逹¶
臨事有明㫁始先君在濟南孺人與俱¶
國令&KR0004;新民俗未變郡長迂懦大&KR0005;岀師臨境需用百出先¶
君晝夜應事孺人禆助籌畫不失機冝先君處之&KR0073;如政令¶
<pb:KR4h0102_SBCK_094-5b>¶
章著也孺人持巳待人忠敬醇一毎&KR0021;祀必繫養供爼實齋¶
沐承事翼翼盡誠孝雖年老終&KR0010;未嘗近外庭姻戚若不與¶
交㳺者然吉㐫&KR0534;遺而禮厚獨先也繼配簮纓故家金氏女¶
孺人臨教甚恩採摭經傳為女範者数十條授之俾習為規¶
撫教諸孫&KR0057;篤曰痛若翁不及見汝曹成也孺人之徳宗姻¶
法之郷黨化之郡縣以聞敕御史旌之永樂二十一年孺人¶
享年八十有一十月十一日卒明年十月二十日塟吳縣薦¶
福山之茶塢孫男五人宗配陸氏寛配施氏宏配王氏宣配¶
郭氏完少女一人歸謝璜曽孫男傳儀仁女二人其與婚者¶
皆名族嗚呼我先妣孺人之殁也&KR0071;&KR0334;隕心䘮不能自生痛¶
念大徳昭播當世無文示後以告子孫不孝之罪深酷也忍¶
死以述聞見者勒諸堅珉而翰林侍讀沈公題曰¶
<pb:KR4h0102_SBCK_094-6a>¶
皇明節婦吳孺人之墓嗚呼痛哉嗚呼痛㢤¶
　　　王氏二良墓表　梁潜¶
義烏王氏兄弟二人長叔盛次叔雍皆有美行而不得其夀¶
以卒卒又皆在京師旣返塟其弟䅷以予嘗與其父愽士君¶
善也以其&KR0001;自為状及銘走書京師求表其墓且曰二兄有¶
老母髪種種然有子皆㓜弱今其墓纍纍並塟一原上過者¶
無不流涕為王氏悲哀此二人幸先生辱貺一言非直以著¶
不朽庶㡬老母弱子望之以攄其哀也予悲二子有可哀者¶
按其状叔盛諱其自少讀書頴悟絶人既長機敏好謀畫&KR0099;¶
然有逺志然與人交恭謹退下恂恂然人遇之非禮弗較也¶
應門禦侮公私百端酧接謹宻鮮有敗事故起家至多貲甲¶
於郷閭卒年三十八叔雍諱某氣和色夷通敏秀朗讀書日¶
<pb:KR4h0102_SBCK_094-6b>¶
数千百言經史百家無不究覽擇友而交遇勝巳者必思與¶
之齊乃巳常一至成均就其從叔愽士君學見者莫不敬愛¶
卒年三十一二人之志雖少異而敬身接物皆同至扵事母¶
盡其孝處兄弟盡其愛又二人天性然也於乎二人同出扵¶
王氏同不得夀以卒卒之時又同盖永樂二年夏春間相先¶
後十日耳夫古今才不多見况並岀一門世所謂機雲二恵¶
者二子扵此豈異乎㢤昔人有所謂三良者予扵二子亦謂¶
之二良乎是可為王氏痛也王氏自五代時有節度使諱彦¶
超者由㑹稽徙金華之義烏遂為義烏望族元石硖書院山¶
長諱炎澤者其髙祖也曽祖良常山儒學教諭祖&KR0073;考綸皆¶
&KR0046;徳弗耀¶
國朝官至翰林待制兼修元史總裁諱褘者則其&KR0025;祖也夫¶
<pb:KR4h0102_SBCK_094-7a>¶
上以承其先者二子之志為無忝矣則扵夀夭又何&KR0085;較㢤¶
書以碣之以徴夫来者¶
　　　彭氏義阡表　王直¶
彭氏義阡者塟彭氏之死扵義者也當元之季豪傑並起椎¶
埋剽&KR0060;之徒亦相扇為亂龍泉羅&KR0022;其一也彭氏居邑之雩¶
溪世為仕族于時有文逺者英偉有才畧卓然為一郷之望¶
嵗辛&KR0407;賊&KR0020;浸盛官軍不能制乃散財發粟集義兵以保鄕¶
里賊頗畏之壬辰江西行省叅政全普庵撒里開分省于贛¶
命張萬戸守龍泉許辟署&KR0025;事張辟文逺爲護民廵檢叅其¶
軍領民兵守北門賊引衆及城下張與文逺屢岀戰不勝因¶
閉城堅守以待救癸巳春城中食盡且無援張夜率衆棄城¶
去文逺殿舟至螺灘賊追及合&KR0062;衆饑困不能支&KR0020;且北文¶
<pb:KR4h0102_SBCK_094-7b>¶
逺使&KR0025;弟大逺馳&KR0016;請兵子吉以圖興復率敢死士大呼&KR0108;¶
稍入賊中欲刺&KR0022;不得殺數人賊亦攅槊向之文逺創重遂¶
&KR0013;擒太逺走告吉安總管為移檄泰和同知楊某使以兵復¶
龍泉兵至境大逺為前鋒踰章村河渉南洲河㑹風雨大作¶
河水&KR0064;漲兵大半不得渡賊以衆蹴之遂檎文逺兄弟同日¶
死扵賊是年三月十一日也賊既得志憤彭氏倡義圖已其¶
兄弟子姪有先在軍中或竄伏田里者皆捕而殺之自文遠¶
而下凢十九人又婦女二人我¶
太祖髙皇帝旣受天命削除僣亂以興太平彭氏族属之存¶
者休養生息今七八十年日以繁盛盖詩書禮義之澤未艾¶
也然其老長閒居族坐相與談向時事未嘗不&KR0099;嘆文逺兄¶
弟之英風義烈且深念夫死於其難者之無&KR0499;而皆不能歸¶
<pb:KR4h0102_SBCK_094-8a>¶
塟或無以嗣其後蓋盡然傷之疑文遠之再從曾孫項城今¶
仲恭甫之賢子也聞諸老長而有&KR0099;於其心乃卽雩溪大塘¶
口之原開兆域營&KR0193;壙倣禮各爲木主以宣德三年七月望¶
日招其魂而塟焉又以項城命置近田九畝以供歲時&KR0021;祀¶
曰死者有知庶幾能安於此而無所恨矣嗚呼䘮亂以來姦¶
宄縱恣善柔多隕於非命有能&KR0108;勵以討賊而舎生取義如¶
文遠兄弟者誠少矣雖曰有之其宗族兄弟有能興哀於旣¶
乆之後而爲之歸使&KR0021;奠有所如嶷者亦少矣然則彭氏其¶
誠能篤於義哉是皆可表也嶷來京師因其姊壻督府經歴¶
項斐求予言欲爲之書使歸而刻諸石凡塟者之名諱次第¶
則備載于碑隂¶
　　　劉子欽墓表　錢習禮¶
<pb:KR4h0102_SBCK_094-8b>¶
景㤗甲戌十月十有八日予友劉公子欽以疾卒于家明年¶
乙亥正月八日其&KR0012;本祔公于金牛臺先塋之次旣求郡守¶
張侯瑄爲銘以納諸壙中復奉事狀踵門謁予文以表于墓¶
上狀稱劉氏先世本沛人唐末有諱崇者仕于袁州刺史樂¶
其風土因家焉後自袁徙吉州之永豐㶚上又自㶚上徙吉¶
水之常海故今爲吉水人公諱敬字以行會祖考學翁仕元¶
爲恒山知縣祖考奇登至治癸亥進士考季道¶
國朝以薦起爲起居注遷淛江按察僉事㢘介有聲母曾氏¶
昆弟三人皆傳家學公獨資禀超邁志於用世自少嗜學研¶
覃經傳&KR0725;&KR0725;不少休落筆爲文動有思致儕軰推服郡守朱¶
仲智聞其名舉補郡學生月試季考以及上官合試羣士第¶
其文名往往岀人右大見奬異聲稱出等夷益刻苦自勵永¶
<pb:KR4h0102_SBCK_094-9a>¶
樂癸未以書經中江西鄕試第一明年甲申禮部㑹試第二¶
廷試登曽棨榜進士第時所取四百七十三人¶
太宗文皇帝命近臣㧞其&KR0057;異者二十八人公在選中賜名¶
庶吉士俾入文淵閣日讀中秘書以增益其學食於大官月¶
給膏燭費燕閒之頃¶
上親臨問時舉僻書疑事以驗其學激勵而期待之者甚至¶
朝野之人竦然謂¶
上作新人材以大興文治士君子曠世奇遇交口歆&KR0233;不置¶
公與同升之士人人感奮夙夜淬勵以啚報稱時母夫人在¶
堂無恙迎至禄養于京鄕人榮之母殁奉柩歸襄大事執喪¶
盡禮服除入翰林預修永樂大興¶
上慎刑辟以重惜民命乃簡授刑剖福建淸吏司主事折獄¶
<pb:KR4h0102_SBCK_094-9b>¶
多所平反被其理者自以不&KR0072;亡何累坐謫戍廣西南丹困¶
阨中處之裕如無幾微隕穫之態人用高之¶
仁宗昭皇帝嗣位¶
命廷臣凡經術之士謫居戎伍者舉任教官棨時爲翰林學¶
士以公應¶
詔起爲臨江新淦縣學訓導教有師法生徒多所造就歷攷¶
福建湖廣應天鄕試去取精當物論帖然無譁歳滿力請致¶
仕以歸卜居於郡城之西命其燕休之堂曰宻庵人因以爲¶
別號遠近學者聞之欵門而問業者麋至公之教人因其材¶
質以訓迪之始終無怠意人故樂授其教&KR0002;工部尚書文襄¶
周公忱翰林侍講學士周叙太常少&KR0056;鄭雍言國子助教羅¶
伯初廣西按察僉事劉長吾皆岀其門其他名薦書職教事¶
<pb:KR4h0102_SBCK_094-10a>¶
者不可&KR0205;數常時足跡未嘗入公府惟事干政體及表賢厲¶
俗卽入言之守貳皆見聽用晩而文思不衰四方有來求者¶
應之不倦人遂所欲而去矌逹之懷老而不改其度故舊及¶
門尊酒相歡意豁如也卒前一日出應賔客&KR0015;語如平時是¶
夕漏下四鼔奄然而逝生以洪武戊申十月四日壽八十有¶
八元配曽氏&KR0071;配羅氏王氏張氏皆踐婦職以順承公志子¶
男一人本也女二人以妻曾希益周啓孫男三人女三人皆¶
㓜於呼予與公生同邑學同志少而往還相好壯而相&KR0071;登¶
朝老而先後謝事以歸&KR0099;念江鄕耆舊凋落殆盡思欲追往¶
時㑹聚之樂邈不可得兾天於予二人者少假以年得從公¶
於青原白鷺間嘯傲林壑共佚其老豈意公先棄我而逝哀¶
豈能忘於情哉天之降材於人必將使之見於用世以逹其¶
<pb:KR4h0102_SBCK_094-10b>¶
志夫何公制於命材弗克施而志有未就佑善之天其不可¶
必&KR0002;此哀豈能忘於情哉且生而不大顯於時殁而無傳於¶
後其何以爲爲善者之&KR0134;用列述公之材志學行俾刻諸宰¶
上之石非惟&KR0506;公於地下永昭示於後之人焉¶
　　　祝先生墓表　周叙¶
括蒼祝先生旣卒之二十年其門人鎮江儒學訓導潘君華¶
具行實造叙求表諸墓今刑部侍&KR0048;薛君希璉前爲監察御¶
史時亦數以爲言盖皆以其仲子濠之請也叙永樂甲午先¶
生主試秋闈所取士且素與先君子職方府居厚善其謝事¶
而歸也叙嘗率諸門生交游祖送之今不復作矣追感疇昔¶
不能忘情則墓上之文何敢辭按狀先生諱金字廷心姓祝¶
氏括蒼麗水人居官橋里世有衣纓曾祖某祖亮元處州路¶
<pb:KR4h0102_SBCK_094-11a>¶
經歴父彦方安陸同知先生資性淳厚㓜不妄語九歲通小¶
學論孟書甫志學盡讀諸經旁及子史年十八不遠三百里¶
師事太史金華宋先生景濂逾四朞學成始歸宋太史甚嘉¶
與之洪武甲寅同知翁與郡守臨安郁公斌偕坐累謫役鳳¶
陽先生卽從故里携資裝往代勞役明年疫癘大作死者相¶
枕籍郁無他子弟侍側疾革托以身後事旣殁先生爲經紀¶
歸其骨于家巳而同知翁亦遘疾先生日奉湯樂夜則稽顙¶
&KR0572;天洒泣悲哀求以身代翁瀕危數四時盛暑衆莫不勸預¶
治喪具建夜將半翁忽大呼曰金何在於是絶而復甦人皆¶
謂先生孝誠所格巳而翁遇寛恤　恩復任遂引年致仕旣¶
歸感末疾弗能起先生遍求名醫乃調膳饈侍寢左右衣不¶
解帶者七載如一日父殁哀毁逾禮母夫人懼其傷生越四¶
<pb:KR4h0102_SBCK_094-11b>¶
日強之食乃啜粥治喪不用浮屠塟&KR0021;一遵朱子家禮寢苫¶
塊三年哭泣之聲如初喪其奉母夫人也備極甘㫖之飬母¶
殁哀戚之情一如失怙凡親平生所嗜終身不&KR0216;食遇忌辰¶
必先期齋沐致&KR0021;畢&KR0152;慟不食者終日其至孝盖天性云處¶
兄弟極友愛仲氏嘗求異居室廬田園從所擇畧無難色鄕¶
有豪橫恒假虚詞肆誣構者先生正言反覆導喻之其人卒¶
化服郡邑兩舉孝㢘不就築室白溪山中自號蒙山䖏士有¶
終焉之志乆之與仲俱被徴仲氏應　詔授秦府紀善先生¶
以疾固辭歲已卯郡守劉仲㢘邑令周又玄屢造謁其門強¶
先生分教麗水邑庠不&KR0023;已乃就至則周令特爲構樓一區¶
䖏之環樓植竹萬竿乃更其號曰萬竹山人端居講堂嚴矩¶
度勤誨訓解惑析疑隆冬盛暑弗懈由是人才軰出盛於昔¶
<pb:KR4h0102_SBCK_094-12a>¶
時　江浦教諭邑居大江之北學舎至壞漏不可居先¶
生&KR0113;葺廢墜教育之方視麗水益加永樂辛丑滿考乞致仕¶
從之先生學問該洽操端識明毎賔興之歳藩方爭聘爲考¶
試官所歴四川河南江西福建皆稱得人而江西&KR0057;盛平生¶
教學者以持敬爲主雖謝事家居筋力漸衰晨必冠帶詣家¶
廟肅揖一月之朔望必造先塋拜掃鄕黨宗戚相過者未嘗¶
以耄疾辭所著詩文有聆癡等集&KR0002;干卷皆溫淳雅正&KR0011;其¶
爲人其生以元至正乙酉四月二十三日卒於永樂癸卯二¶
月二十九日享年七十有九卒之歳十二月庚辰塟鄕之良¶
山袝祖塋也配包氏元封上黨郡侯&KR0302;山之女有婦德先君¶
十年卒子男三人漢濠淵孫男六東楠柴芬椲桐曾孫男六¶
端淡璧烋二㓜未名於乎孝百行之本敬德之聚也先生學¶
<pb:KR4h0102_SBCK_094-12b>¶
行卓卓皆足爲世儀範孰非事親之孝持身之敬之所推乎¶
其學信有源委哉且潘君之属予言也惓惓至十數往返不¶
厭其篤於師&KR0002;此亦足以知先生之教矣是皆在所當書者¶
遂次第之如右俾歸遺其子刻之以識永乆焉¶
　　　奉直大夫尚寳司少&KR0056;袁公墓表　李賢¶
士生天地間有遭遇明時而不得見用於世者有見用於世¶
而不得見知於君者有見知於君而無才術以顯其名者有¶
名雖顯而不能保全始終福壽俱隆者今之君子兼而有之¶
者吾於尚寳袁公見之嗚呼休哉公諱忠徹別號靜思前人¶
世居南昌至七世祖于誠仕宋累官刑部尚書南渡時扈蹕¶
家於鄞六世祖芳爲吉州㤗和令高祖鏞咸淳進士爲宋死¶
節曾祖澤民養道不仕祖士元爲元翰林國史院檢閱官父¶
<pb:KR4h0102_SBCK_094-13a>¶
珙　國朝太常寺丞贈中順大夫太常寺少&KR0056;母倪氏封㳟¶
人公自㓜頴敏神氣異常讀書強記童丱時巳能詩文凡名¶
士鉅儒一見知爲大器太常君精於風鑑公得其傳¶
文廟在濳邸時聞太常君名以書幣召之公隨侍¶
文廟見公論相大喜賞賚甚厚㝷許歸家未幾¶
高廟崩建文嗣位信任非人猜忌宗室¶
文廟不安因有靖難志召公問之對曰天命有在誰能禦之¶
奉命纂人象大成書以獻賚予有加壬午夏¶
文廟入正大統首遣使召公父子至官其父太常丞且曰忠¶
徹臨事有㫁制所言多驗特授鴻臚序班賞賚殊厚公入謝¶
曰¶
陛下當畏天脩德&KR0367;武崇文率由舊章振肅綱紀撙節財用¶
<pb:KR4h0102_SBCK_094-13b>¶
明慎賞罰禮貌大臣黜陟臧荅用臻太平之治竝賜嘉納㝷¶
知公在戎籍卽令兵部蠲之又嘗勉公進學公以務冗對遂¶
陞尚寳司丞且曰此職有暇可親詩書公退而感激不怠庚¶
申改中書舍人巳丑春營北京公扈從旣至曰與大議復遣¶
中使　召太常君至父子相隨出入　禁庭㝷宻遣公乗傳¶
看　楚王子重瞳公還奏無他異庚寅春以公父高年優賚¶
遣還公扈從北征旣還¶
上屛左右從容宻問大臣優劣之狀武臣丘福朱能張輔李¶
遠陳懋柳升薛禄文臣姚廣孝夏原吉蹇義金忠吳中呂震¶
李慶方賔公一一論㫁以對¶
上曰&KR0056;所識鍳正合朕意是歲冬太常君卒賻塟加厚公奔¶
喪塟畢　詔起復之癸巳春扈從至北京甲午春復扈征瓦¶
<pb:KR4h0102_SBCK_094-14a>¶
刺乙未夏¶
上謂公曰東宮不聞教子對曰臣聞古者不親教子宜選文¶
學老成之人以輔導之責其成遂選儒臣儀智陳山等日侍¶
講讀丙申春秩滿復尚寳司丞特加賞賚戊戌春　召公至¶
便殿示以進陞之意公固辭以父未有贈官卽日　召吏部¶
贈其父官賜　誥命公益感勵進相書機要丙子陞尚寳司¶
少&KR0056;　恩典稠疊莫與爲比壬寅春扈從北征公言利出東¶
路¶
上不從洎還軍在東者果大&KR0023;復觀將兵者得利巳而捷至¶
毎從征所言無不驗者¶
仁廟登極待之&KR0057;厚賜　誥命㝷賜還家燎黃省視¶
宣廟嗣位　召至京宣德改元丁內艱不&KR0023;奔喪　詔以從¶
<pb:KR4h0102_SBCK_094-14b>¶
子代還襄事一日見¶
上容色曰宗室人有謀上之意七日内果有報漢王反狀者¶
公扈從往征之旣還受賚彌厚甲寅春得展&KR0021;之請乙卯春¶
今¶
上嗣位公入朝已未夏懇乞致政旣得請南歸傾朝縉紳祖¶
餞都門外公之術奇驗於¶
文廟者不能盡述&KR0002;公效忠讜論則人不及知者甚多如終¶
大孝之情而慎宻機事論養賢之實而贍其取給乞賜孔氏¶
玉軸之誥歴言遣使取寳之非議武職宜淮終喪諌服藥勿¶
信方士如此之&KR0011;皆有人所難者休官居閒二十餘年忽遘¶
疾顧其子曰死生常理吾何憾惟信誠忠厚可以立身汝宜¶
勉之屛藥端坐而終公生于洪武丙辰十一月七日卒于天¶
<pb:KR4h0102_SBCK_094-15a>¶
順戊寅三月三日壽八十有三娶邊氏累封宜人先公二年¶
卒子男二長應麟早殁次應驤鴻臚寺序班女七長適㤗寧¶
侯子陳鏞次適都轉塩運使金逹次適光禄寺&KR0056;子井醴次¶
適寧波衛指揮萬全次適行人司副金亮次適昌國衛指揮¶
武銛次適玉逈孫男女各二應驤將以某年某月某日與宜¶
人合塟于前嶴山之側前期奉狀以治命來請表其墓公爲¶
人慷&KR0099;有大志不隨流俗正諭毅然不以利害少沮與人交¶
洞見肺腑不立町畦見人患難惻然力援傾囊不惜理有不¶
直者靣折不少借其致政也聞¶
朝廷出令之善用人之當則躍然而喜有不便於民者必憂¶
形於色此其爲人豈特風鍳一事可稱道哉所著鳯池吟藁¶
符臺外集&KR0002;干卷¶
<pb:KR4h0102_SBCK_094-15b>¶
皇明文衡卷之九十四¶
<pb:KR4h0102_SBCK_094-16a>¶
