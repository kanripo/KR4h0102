# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.779178
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 99
#+PROPERTY: FILE SB04n0454-099皇明文衡-卷之九十九.
<pb:KR4h0102_SBCK_099-1a>¶
皇明文衡卷之九十九¶
　補缺¶
　　抱琴聽泉圖　劉崧¶
吁嗟乎空山抱余琴以來歸兮吾將以彈山之窪兮石之湍¶
我其聽之兮以寫猗蘭按金徽兮作復止風泠泠兮觸宫徵¶
泉之流兮雲中漱鳴至兮聲淙淙忽幽咽以下愴兮匪絲匪¶
桐啼秋猿之嫋嫋兮下南飛之雙鴻山中之人兮不可遇余¶
徘徊兮中路九疑蔚兮隔烟霧我思南風兮噫其遲暮¶
　　　代祀海濟紀成樂章　岳正¶
　　　　迎神¶
金節晃兮&KR0813;繙翥翠華揺兮葳㽔舉驂沆瀣兮駕甸始屏翳¶
驅兮豐隆駛鞭雷霆兮叱風雨逆惟怒兮惠惟喜香芬茀兮¶
<pb:KR4h0102_SBCK_099-1b>¶
景悽靡羗洋洋兮如誶語神兮神兮斯戾止¶
　　　禮神¶
鼓鍾奏兮鏜鏜簫管揚兮琅琅帛有玄兮玉有璜羗煜煜兮¶
爛盈箱&KR0112;稷芬兮有苾其芳簠簋飾兮厥文孔章肅玄端兮¶
斂衣裳儼誠敬兮靡不將神兮神兮假有光¶
　　　　初獻¶
爵初獻兮誠巳萃鼻絶𡁲兮志不悖衣冠肅兮容體懿昭對¶
越兮凝念慮答元功兮靡自媚眎明鍳兮嚮予意時雨暘兮¶
醞和氣蓊穰穰兮育羣𩔖神兮神兮民所庇¶
　　　　亞獻¶
爵再獻兮誠正精虚室白兮&KR0149;府澄震雷迅兮神靡驚七鬯¶
安兮端不傾犧尊圭瓉兮兩楹大&KR0325;玄酒湛且明民與嘉貺¶
<pb:KR4h0102_SBCK_099-2a>¶
國與禎千古萬古恒不攖神兮神兮予爾盟¶
　　　　終獻¶
爵終獻兮誠彌篤神安娛兮光耀燭宥災靑兮降𨤲祿柄予¶
奪兮挶禍福失恒道兮殃品物陵爲波兮川爲陸稼不登兮¶
人不育苦墊溺兮慉怨讟神兮神兮爾之辱¶
　　　　承釐¶
膳膏芬兮酎酒馧罍尊彞爼羅&KR0813;紛明禋傑制全夲文旣醉¶
旣飽神載忻嘉貺蕃𨤲乃爾分&KR0357;息受命如有聞錫爾民人¶
錫爾君八方維時百榖蕡上方下方覃厥仁¶
　　　　樂神¶
擁&KR0149;&KR0078;兮侍玄女蠵吹笙兮鼉擊鼓長鯨淸歌老蛟舞河伯¶
行酒御龍脯百神效順恩湛溥嘘爲淸風噀爲雨風雨維時¶
<pb:KR4h0102_SBCK_099-2b>¶
澤下土神兮神兮樂何許終國家兮萬萬古¶
　　　　送神¶
飊輪輾兮雲爲衢羽葆張兮蜺化旗雷公蹕道婢雨師電毋¶
舉燎驅封夷千騎萬騎魚龍隨山爲裂兮川爲移去矣&KR0033;與¶
玄㝠期神不厭斁民允禧年年歳歳春秋祠¶
　　　大濟詩¶
　　　　降神¶
大行之西兮王屋之東危巔宻岫兮實神所宫發爲沇兮注¶
爲滎注流顯伏勢愈雄出雲致雨灌濟功千秋萬歲兮報祀¶
同¶
　　　　迎神¶
隂風颼颼寒景流神之來兮驂兩虬蠙珠結佩琅玕鏉湘&KR0149;¶
<pb:KR4h0102_SBCK_099-3a>¶
作儐原胥儔先驅欲至妖氛收䕫魖斂迹魍魎愁¶
　　　　禮神¶
招揺轉兮夜未央庭燎舉兮天有光象在陛兮登歌在堂庶¶
羞盈爼兮醍酒盈觴神兮神兮爾惟甞玉帛煌煌誠所將¶
　　　　初獻¶
神兮至止御法宮縞衣玄裳蟠兩龍元精耿兮貫白虹休徴¶
應兮來淸風駿奔走兮嚴百工爵一奠兮誠始通¶
　　　　亞獻¶
綵雲宻幬流蘇敷錦裀重匝鸚鵡鋪明&KR0149;妥兮懽且娛慰我¶
民兮錫以符和氣甘霖無地無爵再獻兮誠巳孚¶
　　　終獻¶
馮蠵鼓舞忻且抃蜿蜒嬉逰隱復見羣&KR0149;百恠歘變幻神載¶
<pb:KR4h0102_SBCK_099-3b>¶
歆兮示昭鍳福我君兮壽無算爵終獻兮誠靡間¶
　　　　承釐¶
天子壽考民物休降祥祉兮該九州導神和氣迎神麻虎拜¶
稽首誠愈修神兮神兮良厥猷作神羞兮予爾訧¶
　　　　樂神¶
吹管兮鳴簫鼓鐘兮伐鼛都盧漫衍騰神鰲玄㝠起舞黔雷¶
跳神載懽兮何所昭休嘉砰隱妖祥消¶
　　　　送神¶
膏鳳輦兮秣龍馬蜺旌羽蓋紛布野赭鞭鞭山山爲赭金戈¶
指天天亦撦九垓八埏恣上下雲飛飛兮神去也¶
　　　李忠定公祠記　柯濳¶
邵武郡學東故有宋建炎丞相李忠定公祠淳熈中教授徐¶
<pb:KR4h0102_SBCK_099-4a>¶
元德建晦菴朱夫子爲之記其後遷改不常以至於廢迨我¶
朝正統巳未郡守徐述復建於舊址吏部尚書王文端公爲¶
之記成化戊子¶
詔有司歳春秋享祀蓋因教授張君濟之請而郡守盛君同¶
知王君琳通判劉君貫遵承惟謹又訪其後之秀頴者進爲¶
學生且盡復其家族之人以稱¶
德意旣而盛君又欲新公祠致仕郁憲郡人陳公泊郡學師¶
生請以學傍佛舍曰化城院者改爲之提學僉憲㳺公亦慫¶
慂其成方課始事而盛君以朝覲去及歸更任延平遂不果¶
庚寅之秋廵撫都憲&KR0364;公蒞兹郡謁拜公祠舉公忠義風勵¶
諸生諭郡守馮君孜封埴李氏墳墓且進其後於學者數人¶
諸生因白向者改祠之事&KR0364;公卽詣化城院見屋宇猶完整¶
<pb:KR4h0102_SBCK_099-4b>¶
不假修治遂撤去佛像奉遷公之神主於其中祼奠妥侑如¶
法郡之人士來&KR0026;咸欣躍以爲宜馮君謂兹盛舉不可無傳¶
乃走書致&KR0364;公之意屬濳記其事濳惟李公學行純正&KR0018;天¶
下之重望以一身去就爲國家之安危其忠義誠切見於奏¶
議而措諸行事者已震耀一時雖庸人孺子猶能誦其勲名¶
欲跂見之而不可得又有朱王之文實在于壁其出處始終¶
載之詳矣濳復何言顧惟古今人物如公者蓋不多見當時¶
小人側目讒言蠭起使公屢遭竄斥不得盡用其才於世而¶
宋業卒至偏安於一隅重可嘅已夫䜛邪之能壞人國也如¶
此有天下者所宜深戒覆轍之虞信任忠賢以爲長治乆安¶
之計不使讒言得以間之而委質事人者當勵公所爲不以¶
讒間之言變易其節以至於失身而忘君此濳之所以欲見¶
<pb:KR4h0102_SBCK_099-5a>¶
於言也况兹改祠非特表崇忠良為可紀而廬佛舎不惑於¶
異端因&KR0199;貫不費乎民力皆世之為政者所不䏻及也遂具¶
書之俾刻于石以示來者且以寓潜景慕先哲之心云¶
　　叅不當與虜講和奏議　于謙¶
　　兵部為陳言邉務事該鎮守大同叅將都督僉事許貴¶
　　奏查得正綂十四年十二月内節該欽奉¶
詔書内一欵朝廷求言本欲聞善道知警戒凡四方災異事¶
　　干國體者所在官司即時聞奏欽此欽遵臣照得大同¶
　　三路自舊&KR0010;七月以來至今逹賊不時攻圍四散槍掠¶
　　臣守西路地方又係緊関衝要賊行四通道路節次浸¶
　　犯攻圍臣領𫠦部官軍相機截殺追赶累次奏報外切¶
　見邉城軍民趂空樵採柴草搶割田禾度日不爲經常¶
<pb:KR4h0102_SBCK_099-5b>¶
　之事卽目正當農種之時雖令各人照&KR0199;耕種但聞邉¶
　墩不時舉放砲火人心驚恐自不安生况今逹賊聚集¶
　人馬衆大少者五七千多者一二萬整陣入境攻圍各¶
　城在邉軍民人䓁不敢出城樵採收割又無經營各衞¶
　倉厫&KR0199;&KR0010;民間該納秋夏粮料草束爲因路阻運送不¶
　前見在邉儲官軍馬匹按月支給有减無增再照西路¶
　五衞馬隊原有官軍四千九百二十員名先於乾[沔-丏+丐]䓁¶
　處與賊對敵陣亡中半囬衞見在者又有&KR0013;傷旗軍告¶
　令弟男替代俱係未經操習𢧐陣之人&KR0199;役慣𢧐馬軍¶
　十無三四又况見在馬匹止有二千一百餘匹中間多¶
　有新例借&KR0134;收買兒騾小馬不堪&KR0016;𢧐十有二三比與¶
　原&KR0199;馬&KR0070;缺少二千八百餘匹及照本年二月内臣差¶
<pb:KR4h0102_SBCK_099-6a>¶
　　千戸張鑑&KR0249;領無馬官軍一百八十一員名前去墳嶺墩¶
　　設伏有賊到墩攻圍未𢧐之時內有逹賊三人通曉漢¶
　　話呌&KR0091;我一箇是女直同知一箇是浮石叅謀一箇是¶
　哈宻指揮我耒近墩打話你毎聴着要講和着&KR0249;你毎¶
　的大頭目奏將去連夜差使臣來我毎便囬去你&KR0002;不¶
　耒講和我每三班人馬輪流打攪你不得種田等因已¶
　行具本奏報外今賊聚衆復入境內攪攘軍民不得耕¶
　種切慮四月以後青草茂盛倘&KR0002;賊势衆大就於腹内¶
　駐劄趂草牧馬城門𨵿閉人不得樵採馬不得牧放欲¶
　便興師𢧐闘&KR0057;須量巳料賊設若寡不敵衆如之奈何¶
　臣一介鹵夫昧於𢧐守誤䝉¶
聖㤙濫叨今職晝夜懷&KR0104;不能&KR0024;报伏望¶
<pb:KR4h0102_SBCK_099-6b>¶
皇上憐憫在边軍民乞¶
𠡠在&KR0733;内外文武大臣將前項打話賊人要行講和情由從¶
　長計議便利上䇿分免¶
聖主之&KR0104;臣之愚見莫&KR0002;遣使賫¶
𠡠與賊假以和好爲詞暫示休兵照舊修飭墩隘廣積边儲¶
　練習士卒飽飬馬匹宻定討伐之計若賊仍復逆天背¶
　　理侵犯边城我旣有俻以逸待劳守边將官運謀出竒¶
　　統率銳士&KR0108;力復&KR0311;務在一皷而擒之必矣具本該通¶
　　政使司官奏奉¶
聖㫖兵部知道欽此抄出到部查得先該福建道問刑監生¶
　　練網題稱在&KR0733;文武群臣中間有以主和議為詞卽是¶
　　奸臣就乞誅之勿留誤國䓁因莭該奉¶
<pb:KR4h0102_SBCK_099-7a>¶
欽依他&KR0003;的是欽此續該迤北走囬軍餘陳旺䓁&KR0003;&KR0091;要差¶
　　内使一人通事五十人去迎¶
太上皇䓁因本部叅係重務乞㑹多官計議莭該題奉¶
欽依虜情譎詐不必㑹官計議欽此欽遵今都督僉事許貴¶
　　又奏要與賊講和暫示休兵待人馬強壯宻定計伐之¶
　　計一莭切詳賊首也先違天悖¶
徳&KR0018;義忘¶
息自逞梟獍之雄烏合犬羊之衆旣侵犯邉境而拘&KR0468;¶
上皇復入冦京畿而震驚¶
陵廟其爲&KR0311;恨庸可勝言且以和議一事論之當去年秋冬¶
　　之間正虜𫝑方張之際¶
　朝廷亦甞遣都指揮李鐸指揮岳謙䓁賫執金繒徃使虜¶
<pb:KR4h0102_SBCK_099-7b>¶
　庭賄賂&KR0379;入於窮庐虜&KR0016;巳至於関口&KR0071;遣少卿王榮¶
　通政王復又徃虜營不見¶
上皇鵉輿而還虜衆知我𢧐守有俻㝷皆望風遁去¶
朝廷灼見虜情譎詐和不足恃以故絶使不通徃還惟¶
&KR0239;邉將修武俻勵人心固守城池相機𢧐守今許貴又奏和¶
　議之說臣䓁竊惟今日之事理與𫝑皆不可和何者中¶
　國與冦有不共戴天之讐和則背¶
君父而忘大義此理有𫠦不可和也又醜虜貪而多詐萬一¶
　　和議旣行而彼有無厭之求非分之望從之則不可違¶
　之則速變此𫝑有𫠦不可和也苟以爲虜強難制姑從¶
　和以緩其兵臣䓁請質之前代宋真宗澶淵之役契丹¶
　　之衆累&KR0013;我兵摧阻旣盟之後朝&KR0733;尚&KR0010;輸銀絹三十¶
<pb:KR4h0102_SBCK_099-8a>¶
　萬兩疋迨及季世徽欽北狩中國名將如張韓劉岳之¶
　徒屡敗金師及奸臣秦檜一主和議朝廷旣割境圡以¶
　與之又輸&KR0010;幣以賄之甚則不得已降去尊號其爲含¶
　垢忍耻屈巳從和固無𫠦不至卒之人心觧體國𫝑陵¶
　夷無救成敗而後已楥古證今和議之不足恃也明矣¶
　爲今之計莫&KR0002;選將練兵飬威畜銳賊&KR0002;來侵則相機¶
　而勦殺賊&KR0002;遠遁不貪利以窮追萬一虜冦罪惡稔盈¶
　&KR0294;啓其𠂻復有大舉入冦之謀則我兵操習有素加以¶
　將帥思舊臣䓁當盡死効力以圖勦㓕以雪¶
國耻必不出犬羊之下其或皇天厭亂¶
列聖有靈&KR0219;虜自知數冦不利變惡爲善遣使入貢則示以¶
　善意量與賞賜遣囬亦不柜絶而巳若欲¶
<pb:KR4h0102_SBCK_099-8b>¶
　朝廷先遣使臣徃彼通好則示彼以弱而啓其輕侮之心¶
　萬萬不可此則方今之要務而臣䓁之愚見止於如此¶
　　也及照許貴叨居重任保障邉方不能銳意㓕賊却乃¶
　　倡爲和議畏縮之跡旣明忠義之心何在合將本官明¶
　　正典刑以謝天下以戒將來縁係陳言事理又係俻邉¶
　將官合無姑記其罪差人馳驛賫文切責許貴令其整¶
　&KR0346;邉務橾練軍馬作興士氣固守地方必期㓕賊以贖¶
　前罪如仍退縮誤事治以重罪仍通差人賫文前去遼¶
　東宣府大同陜西䓁邉及永平山海居庸白羊𬗋荆倒¶
　　馬䓁関口總兵鎮守䓁項内外官員令其整搠人馬固¶
　　守地方如遇賊冦來攻務要相機行事毋得聴信哄誘¶
　　因而失誤機務仍通行在京五軍三千神機䓁营総督¶
<pb:KR4h0102_SBCK_099-9a>¶
　總兵䓁官嚴加訓練官軍諭以忠義大節使之感激思¶
　&KR0108;以圖成功不許茍且因循致誤大計縁奉¶
欽依兵部知道事理具題景泰元年四月十九日奉¶
聖㫖是欽此¶
　　㝷醉翁亭記　陳循¶
徃時嘗讀醉翁亭記以謂如滁信可逰而樂也心&KR0060;慕之永¶
樂丙申始以俻員翰林得扈從還南京南京扵滁最近而滁¶
又爲兩京徃来𫠦由陸地扵是竊有覬覦一造之意然而未¶
敢必&KR0010;之庚子三月壬辰始得因職事偕朝士數人者徃逰¶
焉既至值公稍睱因問𫠦謂醉翁亭䖏扵滁人與滁之賓客¶
者或告或否然皆少其蕪廢求導致之莫有能者余度越宿¶
當還以爲不得遂𫠦志矣爲之悵然終日明旦介行有語太¶
<pb:KR4h0102_SBCK_099-9b>¶
僕丞楊文逹以余志者楊欣然喜即率從事載酒殽具鞍馬¶
扵余(数/人)以徃自豊山下馳六七里而止棄馬登山未十數歩而¶
𫉬少平楊曰此即亭遺址也廣僅容亭瓦礫猶存四面而&KR0026;¶
皆山還&KR0082;無路亭𫠦&KR0018;山之石壁刻醉翁亭三篆字其大如¶
十傍文許又刻二賢堂三𨽻字大視篆書半之皆無書人氏¶
名草木䝉翳芟治而後可&KR0026;意亭既廢後人刻之以識其䖏¶
或非當時書也𫠦謂二賢者未考圖記意其一謂醉翁其一¶
必継翁者莫知謂誰或曰王元之張文定曾文昭張天&KR0116;皆¶
為滁守者豈其一在此耶盖去其時乆矣豊樂醒心在州東¶
南一二百歩之近滁人老長尚&KR0057;罕有知其䖏者况扵此耶¶
豈余不及乆留固有知者而詢之未周&KR0088;亦知與否係乎其¶
人之好尚何如也凢記之𫠦有而存者山泉禽鳥四時朝暮¶
<pb:KR4h0102_SBCK_099-10a>¶
之景滁人之逰與凢人力𫠦不能移者耳亦可感矣扵是芟¶
茅席地擷野蔌酌釀泉相與放情其上以庻幾如醉翁之逰¶
而樂者焉既而又從數&KR0016;西南馳六七里入瑯瑘山山愈深¶
草木泉石愈幽路傍有石數十端方而巨亂置草間盖遺物¶
也石壁時見字刻漸入佳境之𩔖極而數峯髙絶下有松竹¶
數萬雜樹交䕃仰不見日𫠦謂林壑尤羙者也中有一蹊介¶
然以險不可以&KR0016;繫馬松下而止上有屋數百柱髙卑曲折¶
一因崖麓之𫝑屋壁繚垣之石多為残碑断刻片僅數字不¶
可属讀其地盖山之僧智僊𫠦居曰瑯瑘寺者也有僧壽八¶
十餘布&KR0129;素履不出戸二十餘年既無意扵世矣而其&KR0063;客¶
甚㳟若有求扵人者問其名不&KR0063;相值既坐竒花異草交映¶
前後幽篁野鳥舉目皆是諠呼摩曵之聲不絶扵耳楊乃舉¶
<pb:KR4h0102_SBCK_099-10b>¶
酒更酌而樂賓益&KR0172;焉酒酣既去而數人者有中書舎人錢¶
塘王直太常愽士豊城丁&KR0599;行人永豊𡊮賀王丁二君謂余¶
扵醉翁郡人後進者扵是行不可以無記遂記之¶
　　贈汪翁仲魯得告還鄉序¶
洪武十有九年三月朏¶
上御奉天門勅中使傳宣召春坊賛善(臣)鎦三吾司直&KR0048;臣¶
汪仲魯旣至賜坐語次　上顧(臣)仲魯謂曰若知𫠦以見¶
召意乎對曰未之知也　上曰日昨仲魯不甞以老病故¶
請告還婺源期秋載来　朕可其請有不湏辝别之㫖巳¶
迺思之若䓁先隂有限言帰有期仲魯喘嗽爲病誠劇然¶
恒見得此疾者徃徃夀考矧&KR0002;龎眉有壽之徴&KR0002;之心事¶
朕深知之孔子不云鄉人之善者好之其不善者惡之若多¶
<pb:KR4h0102_SBCK_099-11a>¶
讀書何理不窮苐心素善其善者固好之其不善者亦不¶
惡之斯爲未能全其好善之心也　朕今許&KR0002;還鄉毋庸¶
再來矣𫠦戒者近侍之帰&KR0002;郡邑官執須來見當戒門以¶
絶不則之于柬俾僮軰示之曰仲魯幸䝉¶
聖㤙予告還鄉里宜殿門謝客輸租應役則有常制矣其敢¶
　以是自速厥戾如是可考終&KR1179;矣臣三吾臣仲魯同叩首¶
謝曰¶
聖上愛人以徳適兹聖訓愛臣以徳是欲臣䓁全其晚節者¶
也敢不欽佩以矢無&KR0018;上心仲魯得請後謂其寅契三¶
吾曰吾與若親聆　聖訓請孚筆之于簡帰寘座右三吾¶
承命唯謹盖聞古之臣子䝉予病告有矣未聞因告病遂¶
許之㱕田者也許乞骸骨有矣未聞并欲全其晚節者¶
<pb:KR4h0102_SBCK_099-11b>¶
　也惟¶
皇上優礼儒臣眷注無巳故與其予以病告盍若俾之遂帰¶
而永享安榮與其許乞骸骨盍&KR0002;俾全名節而不爲罔之¶
生是皆臣子所欲言而不敢言知規以全其身之爲貴而¶
　不知規以全其名節之&KR0057;爲貴者幸哉仲魯一請告而兩¶
得誠千載之逢也昔宋張魏公退閑零𨹧杜門謝客邑丞¶
　楊誠齋以弟子礼謁公南軒爲之介紹數月乃得見古之¶
　朝臣退閑其待時官&KR0002;此今吾仲魯以近侍言帰¶
聖訓戒其謝絶有司又&KR0002;此仲魯不必遠師魏公唯恪遵¶
聖訓毋忘焉豈惟名節克完子孫亦職有利哉瓊署諸賢¶
　謂僕𫠦書¶
聖謨也宜識之首柬能言者各継聲其後云¶
<pb:KR4h0102_SBCK_099-12a>¶
　　　益陽重新州治記¶
益陽為潭属州西南接溪洞之境壬辰海内兵燹洞獠焚¶
掠州邑人民散亡盗刼恒徃來人且相食治𫠦為丘墟瘡¶
痍予遺依山谷結聚以自保者十餘年迩帰于陳氏始有¶
州官之設然民皆𨽻軍籍惟將帥命有司但徴其田賦之¶
入而已甲辰陳氏𢧐敗以亡環荆湘之地悉帰于呉王洞¶
獠皆順服市不昜肆民不昜業官復舊制山壘&KR0549;而軍民¶
分咸相安於無事之域矣明年二月故侯以徴召起金華¶
來知州事下車之日邑井皆草萊縁郛外數千里行無人¶
煙侯召父老宣布　國家威徳撫綏旋集旦夕不倦情惻¶
可信孚捶楚弗加民從其令携抶襁褓以還邑里于茅乘¶
屋簷宇相接顧瞻官署不可以不治也乃身倡其民葺完¶
<pb:KR4h0102_SBCK_099-12b>¶
政事堂題曰承宣因舊名也又爲後堂五間名曰端本昭¶
鍳戒也前爲門屋三間戒石有亭軍需有&KR0763;賔幕吏廡以¶
次完具務崇儉素不華飾也凢爲屋皆取舊廢宅材瓦爲¶
之故功爲易就不過煩也墉築四周皷警晨夕更㵼時刻¶
無爽踰也或曰州爲五品官署出號令以作新人民非高¶
麗不聳瞻如何侯曰然吾州民寡力竭如是亦足矣事省¶
則民力寛况當耕耨之時其可乆役乎然而民亦知侯矜¶
恤乎巳咸奔超而忘其勞侯字宗元昔在盛年講習經史¶
爲文章&KR0063;進士舉旣而辟爲浙東憲府&KR0122;在職三年聲譽¶
以著又遂退䖏山林讀書談道義感懷作詩怡然康樂&KR0002;¶
無意於利逹者一旦起爲益陽乗積年兵燹之餘散亡廢¶
遺㡬不可振未三月而政舉事集如此况乎休飬生息漸¶
<pb:KR4h0102_SBCK_099-13a>¶
漸以嵗月靡急乎近功之来細利之規治化行而&KR0022;本固則¶
何古人之不可及哉然則侯之才識足以有爲可知矣州判舒¶
君質直和遜䔍力輔成不爲矯異侯方與圖新庙學崇主¶
皇宣聖王之教以訓育其民事皆可書州治再新嵗月不¶
可以無述故要余為之記余不得辝¶
　　　仁山書院記¶
文水北流十五里故惰吉州治山水逥合洲渚碁布江中舟¶
行東上五里東山吉陽峰挺立如植圭璧又如神人曵&KR0322;&KR0018;¶
劔而冠切雲也峰下有山方廣左斜銳側立右横平如兩兀望¶
之布置相横縱𦘕宛然仁字也故名曰仁山其下劉氏世居其劉¶
君惠庭本太史文莭公族來蘇劉氏毎有建書院㳤來斈¶
之志延至時和曾先生成巳子貞二藍先生伯兄經綸先生¶
<pb:KR4h0102_SBCK_099-13b>¶
相&KR0071;為學者師曾先生以老病見退處杜門不復接人事¶
成巳去終學官子貞爲都御史其著述翰墨猶有存者讀¶
之可爲一記甞徃視伯兄遇夏日方永列廣座長林中引¶
澗水汨汨道几席下秋月丹桂香十餘里冬時梅花盛開松¶
晴雪吹堕簷間或横經論道煎茶賦詩取酒共酌不知日之夕¶
也暇則出左右臨眺仁山下三峰突起當山頂大石林立五色¶
錯雜毎日&KR0004;出霞相映或雨霽&KR0668;光相射粲芙蓉也又多¶
石龕向東南下半䫈寺樓殿基址相締搆泉流出池清徹¶
可愛竹子𬗋荆異花卉循山趾而北西爲官道邉稷𣗳退露¶
山池上枝幹偃蹇葉茂如大羽盖惠庭壘石爲座其下賔客¶
来𣗳下風四面來崇䑓廣榭不與易也不幸惠庭&KR0162;舘子兄¶
弟皆出仕子齡亦爲家事𫠦累各&KR0099;嘆扵風塵&KR0010;月之荏¶
<pb:KR4h0102_SBCK_099-14a>¶
　苒而仁山之勝固在也子齡来　京師欣然請於予曰吾於先¶
　人書舍之前搆屋数楹以爲賔客之舘左右爲軒窓聚古¶
　今圖書以待來學者其前泉爲池雜植花卉錯間竹石以爲¶
　燕休之適而吾子亦知有父子矣幸兹太平之暇君與胡君皆早¶
　得謝事以休于家時復追思舊逰與後進之士講道著書徃¶
　来於此以㳤其人亦庶&KR0018;於兹山先人之志可少成於地下子齡或¶
　亦得聞其緒餘亦少償君不孝之罪亦吾子之𫠦不棄也盍¶
　爲記之且請扁掲於其楣與胡君合辝而復之子齡曰吾志¶
　也扁之曰仁山書&KR0213;以俟來予復帰郷與胡君光大數人者¶
　來逰復對床語逹旦不𥧌継又從觧空寺歩深林中東山絶¶
　頂由仁山以帰時時與子齡約未常不欣然赴之也未㡬而余去¶
　胡君又皆出而仕又数年於此矣¶
<pb:KR4h0102_SBCK_099-14b>¶
　　　䟦歐陽文忠公墨蹟¶
　歐陽文忠公晚&KR0010;好習書意有𫠦至輙形紙墨若今趙郡¶
　蘇公𫠦蔵二帖是也宋翰林學士㤙礼頗不及唐然天下國¶
　家事無不得言則言語侍從論思献納之職未甞廢文忠¶
　猶以禁職不當外同百司欲漸修故事盖君子居其官則思¶
　盡其道如此使如太史公𫠦謂文史星暦主上尊禮不如公孫¶
　丞相者其肯一朝居乎且公在政和間為職事言可也治¶
　平&KR0004;入政府熈寕&KR0024;外矣猶紀録閱視眷眷不忘欲廣其¶
　君之見聞而引之當道者夫豈以遠近親踈而有二哉時¶
　王荆公方得政識者謂都俞之間有楽子無知之意盖與¶
　文忠用心正相反則尽排衆議獨運化樞以致於敗乃翁事亦¶
　可恠哉¶
<pb:KR4h0102_SBCK_099-15a>¶
　　　送萬元信知江淮序　唐仲¶
人才之在天下未甞一日無也當其世治英雄𨼆於草莾白¶
晝坐睡介胄而生蟣蝨焉及乎憒亂勇者逞其力智者献其¶
謀進退遲速其有成筭&KR0004;非臨事擬議取驗於頃刻間也龍¶
鳯二年大丞相綂兵下江南萬公元信在行陣中矯矯以智¶
力稱明年開行省公以刀筆筐篋賛㐮省事丞相賢之又明¶
年樞宻行院遷置興安丞相以非公不可則使之與簽院鄧¶
公上下其論丞相益賢之賜織金紋綺一端今年江淮知府¶
缺治状丞相秩三品俾公徃踐其任練日趣装予偕厖眉父¶
老并山澤之夫提携偻傴素不識城市者数百人擁馬首執¶
别酒予颺言於衆曰若知公之爲政乎軍旅劻勷昜於暴横¶
公嚴之以律令申之以威武生擒死殺曲當其罪由是軍中¶
<pb:KR4h0102_SBCK_099-15b>¶
吐舌相戒不敢犯令公知晨門西南鄰盗壓境凢出入異號¶
以杜奸細毎遇亢旱齋祓掲䖍用祈響應民有不平侃侃控¶
愬必假顔色盡攄底裏如夏稅徴絲非其土産公為轉聞行¶
省得折米為便官&KR0492;修飭重建大成殿兩廡下至衣甲鮮明¶
砲矢積蓄未容殚述也父老拜公乃下馬拜嗚呼丞相用人¶
之秋文武彬彬棆才授職可謂無愧矣公先省而後院移所¶
以治省者治院求内而不治可乎今先院而後郡移所以治¶
院者治郡求外而不治可乎於此益歎丞相知人之明而公¶
之克膺是選也公廉潔自將&KR0057;長於詩予𫉬登龍門有一日¶
之雅於其去也故不得叙其端云¶
