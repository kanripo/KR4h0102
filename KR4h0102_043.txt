# -*- mode: mandoku-view -*-
#+TITLE: 明文衡
#+DATE: 2015-09-23 10:33:11
#+PROPERTY: JUAN 43

<md:KR4h0102_SBCK_042-15b>¶<md:KR4h0102_SBCK_043-1a>¶
<pb:KR4h0102_WYG_043-1a>
欽定四庫全書
　明文衡巻

四十三¶
　　　　　　　　　　　　明　程敏政　編
　序¶
　　送陳司業詩序　　　　　　　　楊　榮¶
宣徳六年秋九月國子司業陳敬宗光世以考績來北
京¶上俾之復職凡與光世厚者皆作詩送之而以序屬
予蓋光¶世初為翰林庶吉士以文行知名縉紳間永樂
<pb:KR4h0102_WYG_043-1b>
中修¶高廟實錄慎擇賢者而任之光世與焉未㡬凡庶
吉士皆授¶刑部主事光世復徴入史館書成改翰林侍
講及修¶太宗¶仁宗實錄光世復與其間會國子監缺司
業而難其選遂以¶光世徃焉或謂光世誠賢於人然既
侍講久矣其名實烝然¶有聞於上下今去為司業無乃
左乎光世聞之蹴然曰司業<md:KR4h0102_SBCK_043-1b>¶天下學者之所取法也誠
宜徳望優重者為之顧乃¶命敬宗將夙夜勉焉以圖稱
尤恐弗及而何左之敢云既莅¶職日進諸生講聖人之
<pb:KR4h0102_WYG_043-2a>
道而正已以率之諸生大化服而光¶世之譽益大顯予
嘗謂國家建學於天下以造士皆使學¶聖人之道也然
其師之所見與弟子之所禀不能皆粹也故¶其成就有
不能盡然者及升之太學譬之集衆材於班郢之¶門而
大加繩削焉使小大長短皆中法度然後以之構厦無¶
不適其宜者茍規矩凖繩有未至而欲羣材皆適於用
而不¶爽焉難矣祭酒司業之任蓋何如其重也光世既
優於是矣¶今歸而復加意焉國家得賢之多致治之盛
<pb:KR4h0102_WYG_043-2b>
人將於太學¶乎頌也予與光世處三十年矣誼不容辭
故為序如此¶
　　杏園雅集圖後序<md:KR4h0102_SBCK_043-2a>¶正統二年丁巳春三月朔適休暇之晨館閣諸公過予
因延¶於所居之杏園永嘉謝君庭循旅寓伊邇亦適來
㑹時春景¶澄明惠風和暢花卉競秀芳香襲人觴酌序
行琴詠間作羣¶情蕭散衎然以樂謝君精繪事遂用著
色寫同會諸公及當¶時景物倚石屏而坐者三人其左
<pb:KR4h0102_WYG_043-3a>
少傅廬陵楊公其右為榮¶左之次少詹事㤗和王公傍
杏花而坐者三人其中大宗伯¶南郡楊公左少詹事臨
川王公右侍讀學士文江錢公徐行¶後至者四人前左
庶子吉水周公次侍讀學士安成李公又¶次侍講學士
㤗和陳公最後至者謝君其官錦衣衛千户而¶十人者
皆衣冠偉然華髪交映又有執事及傍侍童子九人¶治
飲饌傔從五人而景物趣韻曲臻於妙廬陵公喜題曰
杏¶園雅集既序其端復與諸公賦詠成什乃屬予識其
<pb:KR4h0102_WYG_043-3b>
後仰惟<md:KR4h0102_SBCK_043-2b>¶國家列聖相承圖惟治化以貽永久吾輩忝與
侍從涵濡深¶恩蓋有年矣今¶聖天子嗣位海内宴安民
物康阜而近職朔朢休沭聿循舊¶章予數人者得遂其
所適是皆¶皇上之賜圖其事以紀太平之盛蓋亦宜也
昔唐之香山九¶老宋之洛社十二耆英俱以年徳高邁
致政閒居得優游詩¶酒之樂後世圖之以為美談彼固
成於退休之餘此則出於¶任職之暇其適同而其迹殊
也然考其實爵位履歴非同出¶一時聨事一司今予輩
<pb:KR4h0102_WYG_043-4a>
年望雖未敢擬昔人而膺宻勿之寄¶同官禁署意氣相
孚追視昔人殆不譲矣後之人安知不又¶有羨於今日
者哉雖然感¶上恩而圖報稱因宴樂而戒怠荒予雖老
尚願從諸公之後<md:KR4h0102_SBCK_043-3a>¶而加勉焉¶
　　省愆集序　　　　　　　　　　黄　淮¶
惟我¶太宗文皇帝涖阼之初誕興文治規致太平慎簡
儒臣設内¶閣以處之俾職論思典内外制叅預機要而
臣淮猥以末學¶忝與列焉永樂己丑車駕廵狩北京¶今
<pb:KR4h0102_WYG_043-4b>
上皇帝居春宫監國臣淮偕二三輔臣承¶朝命俾侍左
右癸巳再廵狩亦如之受命兢惕不遑夙夜¶誓竭駑鈍
圖惟報稱然而質素愚戇以故處事乖方有不副¶上意
㫖者明年秋逮詣北京自分當被顯辟乃復䝉¶恩矜恤
但寘之獄俾自省過一何幸也在獄踰十年懲艾之¶餘
他無所事凡觸於目而感於心者一皆形於詩甲辰秋
伏<md:KR4h0102_SBCK_043-3b>¶遇¶今上皇帝即位覃恩肆赦臣淮獲全喘息復從諸
大夫後退¶食之暇紬繹腹藁得詩賦辭曲合若干篇彚
<pb:KR4h0102_WYG_043-5a>
次成帙名之曰¶省愆集志不忘也嗚呼先儒論詩以為
窮而後工近古以來¶若李白杜甫桞子厚劉禹錫諸名
公其述作皆盛於困頓鬰¶抑之餘至今膾炙人口淮也
才不逮古人處困日久而囹圄¶禁且嚴目不覩編簡手
不親筆札口不接賔客之談舊學日¶益耗落氣愈昏而
趣愈卑志愈窮而辭愈拙深可愧也然而¶篇什所載或
追想平昔見聞以鋪張¶朝廷盛美或懷恩戀闕以致願
報之私或顧望咨嗟以¶興庭闈之念至於逢時遇景遣
<pb:KR4h0102_WYG_043-5b>
興怡神一皆出於至情蓋亦¶不可廢也是用藏之巾笥
以貽子孫俾覧者知予處困之大<md:KR4h0102_SBCK_043-4a>¶畧工拙云乎哉¶
　　徐蘇傳序　　　　　　　　　　胡　儼¶
徐蘇傳者所以傳徐孺子蘇雲卿之事也徐蘇本傳列
漢書¶載宋史者儒者見焉閭巷之間寡聞也今二傳編
錄博採羣¶書校之本傳特為詳備或者曰自漢以來懷
徳秉志高世獨¶行之士蓋多有之傳者獨錄徐蘇何也
曰出吾郡也曰若然¶雲卿廣漢士亦得稱吾郡出邪曰
<pb:KR4h0102_WYG_043-6a>
雲卿聞孺子之風而來在¶當時非無韜棲隠約之地顧
乃區區於東湖雲水之間彼蓋¶以孺子之流風未泯也
樂於此而居於此固有不得而外之¶者曰豫章先賢可
以陶世範俗者豈獨徐蘇哉曰得時而駕¶行道以濟物
者固巳表見於當時垂休於後世矣若二子亦¶非果於
忘世者適漢衰宋微不可有為故退然自守以終其<md:KR4h0102_SBCK_043-4b>¶身
此其操行足以激勵貪鄙聞其風者頑夫廉而懦夫有
立¶志矣况士君子生於其鄉論世尚友可不知其人已
<pb:KR4h0102_WYG_043-6b>
乎欲知¶其人不得其事可乎得其事隠而不彰尤不可
也此傳之所¶以廣又増錄其詩文既廣而増錄矣又刋
以傳焉若是者皆¶君子之用心也傳之者棲碧李氏也
刋之者李貞士廉也錄¶之者王遜之也序以冠其端郡
人胡儼也¶
　　送諭徳周公隨侍之南京序　　　楊　溥¶
聖天子嗣登¶寳位明年改元洪熈諭廷臣若曰惟¶祖宗
大徳鴻業啓佑備至垂裕無窮¶太祖高皇帝龍飛淮甸
<pb:KR4h0102_WYG_043-7a>
定鼎金陵¶太宗文皇帝肇建兩京垂統萬世予嗣大歴
服仰遵成憲鳯<md:KR4h0102_SBCK_043-5a>¶陽¶皇陵金陵¶孝陵皇業所基朕寤寐不
敢忘謹遣¶皇太子致祭爾文武羣臣暨宫僚簡俾以從
廷臣奉詔惟¶謹於是左春坊左諭徳兼翰林侍讀周公
崇述實在是行翰¶林羣公賦詩祖餞徴予序惟天啓¶聖
明開太平之運士君子千載一遇¶儲君天下國家大本
其官屬自古擇人惟其時斯道以行惟¶其人斯克翊於
善¶皇上丕隆孝思肇行盛典資賢俊輔導元良屬望尤
<pb:KR4h0102_WYG_043-7b>
深儒者¶平居以致君澤民為心恒患乎弗遇而崇述遭
際如此端躬¶正諭以副<md:KR4h0102_SBCK_043-5b>¶聖天子簡俾為吾儒増重其在
是行乎昔司馬子長足跡半¶天下遂以文章名世若夫
馳騁中原歴覧兩京仰¶二聖開創守成規模大畧擴充
啓沃其所成就固不徒文章¶而已詩曰有馮有翼又曰
以引以翼予於崇述有望焉¶
　　送劉汝弼序¶
正統元年春¶聖天子維新政化慎簡賢良用資勵翼重
<pb:KR4h0102_WYG_043-8a>
惟方岳大臣以旬¶宣為職尤貴得人乃詔廷臣三品以
上各舉所知少傅兼¶兵部尚書華蓋殿大學士廬陵楊
公以翰林侍講劉君汝¶弼應詔擢授廣東右布政使朝
之大夫士咸謂汝弼克宜¶是任少傅公之薦足以副朝
廷盛意於其行同門楊溥偕¶諸鄉友仕於京師者餞之
都門之外酌之酒而告之曰汝弼<md:KR4h0102_SBCK_043-6a>¶以名進士入翰林為
史官為講臣歴事¶四朝其才猷抱負毎見於論議文字
間而今乃得措諸行事¶翰林以論思備顧問為職業未
<pb:KR4h0102_WYG_043-8b>
嘗試以有司之務或者遂謂¶吾儒徒持文墨未閑政事
今朝廷重念蒼生自翰林出典¶方岳自汝弼始夫方岳
有連帥有司憲相頡頏有守令百執¶事為之屬以從事
所見或不能同事或失於緩急先後必有¶以包涵之使
之從容歸於善然後為得體汝弼之量足以勝¶之也仁
人君子為國牧民一夫失所則吾之辜顧惟一方之¶廣
智慮或不周耳目有不逮求免於責不亦難乎而其要
在¶擇守令汝弼之明足以别之也予於汝弼之行使天
<pb:KR4h0102_WYG_043-9a>
下之人¶知吾儒施設有出尋常萬萬者矣汝弼曰某不
敏敢不黽勉¶以副朝廷委任以求稱知己為斯文之光
於是酌以為别<md:KR4h0102_SBCK_043-6b>¶　　靜學齋序　　　　　　　　　　梁　¶潛
予在禁林七年得交游之士二人焉烏江蔣君用文姑
蘇趙¶君友同也二人者忠信慈厚而皆跡於醫皆為¶上
御醫方纂修永樂大典編古方經二人者又總裁其事
遂¶得朝夕徃還久之蔣君去侍青宫予亦兼官春坊進
<pb:KR4h0102_WYG_043-9b>
與蔣¶君接跡而竝趨退而與趙君有校讐講益之雅相
得益宻然¶不知二人造詣修飭於道者何道而能然也
意其質性自然¶一日過蔣君見其名齋曰靜學然後知
其所以進徳者在此¶也嗚呼靜者徳之基也先儒以為
養得至靜之極則自然包¶括宇宙終始古今濂溪周子
上承孔孟之緒其示學者亦惟¶在於主靜夫中所謂靜
者非靜而不動之謂也無欲則靜靜¶之中而動理具焉
故雖古今之逺宇宙之大千變萬化之無<md:KR4h0102_SBCK_043-7a>¶窮説之於吾
<pb:KR4h0102_WYG_043-10a>
心者不見其有餘也由是以御天下之至動而¶不見其
擾理天下之至繁而不見其棼所謂淵黙而雷奮者¶動
之中靜之理所以行也靜體而動用靜存而動行此誠
意¶正心之事而蔣君達此其過人也宜哉諸葛武侯謂
才須學¶而學須靜者周子之言非有取乎彼然吾觀蔣
君之賢益有¶徴乎其言也蔣君與人處洞豁不為深隠
人人愛悦之獨趙¶君澹然恬漠雖於醫亦不屑然二人
者中情甚相似皆善文¶辭皆有得於靜者因讀諸公所
<pb:KR4h0102_WYG_043-10b>
為靜學齋詩喜而為之序既¶以貺蔣君又書以質之趙
君也¶
　　中秋宴集詩序¶
士君子當四方無事¶朝廷清明交游盛而志氣同進無
諱忌之嫌退有講學之益<md:KR4h0102_SBCK_043-7b>¶如此亦足以樂矣固不在乎
嘉時勝集樽酌淋漓而後樂其¶樂也然而樂之於心者
無因見也必有暢其志氣發其歡欣¶形之詠歌使當時
讀之者皆為之擊節羡慕傳之來世思見¶其盛而有後
<pb:KR4h0102_WYG_043-11a>
時不及之歎則雖盃酒殷勤卒然相遭固亦一¶時之盛
也於是永樂七年中秋之夕翰林學士胡公合同院¶之
士㑹於北京城南公宇之後於時涼露既䧏清飈悠然¶
明月方升而酒行樂甚公乃命分韻賦詩凡若干首諷
其和¶平要妙之音有以知夫遭逢至治之樂諗其勁正
高邁之氣¶有以明夫培埴養育之功是皆平時蓄之於
中隨所感而發¶之於此也豈非盛哉其或因事寓思有
物外無窮之情興起¶感發為萬世不盡之慮者亦足以
<pb:KR4h0102_WYG_043-11b>
見君子之心也因為之序¶以明夫君子㑹合之美誠<md:KR4h0102_SBCK_043-8a>¶朝
廷亨嘉之際而凡是作非泛然辭語之細也¶
　　逰長春宫遺址詩序¶
長春宫在北京城西南十里金故城中白雲觀之西也
元¶方士邱真人者與其徒嘗居於此當是時琳宫祕宇
儗於王¶者今其宫既毁獨其遺址之存據平陸巍然以
高登而覧之¶猶足以盡夫都邑之勝蓋其東則都城臺
闕府庫之壯榮光¶佳氣輝然燭乎天表其南則曠然原
<pb:KR4h0102_WYG_043-12a>
陸而薊門高邱之間荒¶臺遺沼之可見者皆昔者遼與
金所嘗經營其間者也其西¶則西山之崖雄峻㧞出而
蒼翠紺碧之色隠然烟霞之中其¶北則連山崔巍雄闗
壯峙凡仕於朝與居於城中者蓋嘗知¶惟閒暇登覧於
此而後得之也是時¶皇上親御六師於隂山大漠之北
故凡居守侍從之臣皆優<md:KR4h0102_SBCK_043-8b>¶游無事遂相與逰焉既周覧
而樂之因又以知夫國郡之壯¶且險誠天府之固也蓋
都城西北諸山皆起自太行綿亘屬¶於居庸出榆關碣
<pb:KR4h0102_WYG_043-12b>
石至遼以東而後止豈天之所以限¶中外而壯偉觀者
固在此邪然自五代至宋三四百年之間皆干¶戈擾攘
其中故其地勢之險若有不足恃者及元之興又百¶年
然後¶聖明受命攘除而剷削之其民既安養生息熈然
以樂夫太¶平之治而¶上方振耀神武於窮荒萬里之外
嗚呼其為生民社稷久逺¶之慮者蓋深矣詩曰之綱之
紀燕及朋友又曰不懈于位民¶之攸塈此言人君能振
作綱紀勤勞於其上而臣民頼之以¶安也由是觀之今
<pb:KR4h0102_WYG_043-13a>
吾二三人得以恬然嬉逰於此者其誰之<md:KR4h0102_SBCK_043-9a>¶力邪誠使在
夫五代亂離之際雖欲側足其間以竊窺夫山¶川城郭
之壯其又可得邪夫士君子歡娛盛美之事多在於¶太
平之日而能託之歌詠則有以傳之永久况元之諸賢
若¶虞公邵菴袁公伯長皆嘗臨眺而賦詠焉因以其所
分韻蓬¶萊山在何處為韻各賦六首同時而賦者翰林
侍講鄒君仲¶熈曽君之棨修撰王君時彦王君行儉刑
部主事周君恂如¶其一人則予也六人之作見於辭者
<pb:KR4h0102_WYG_043-13b>
各不同而其志氣則皆¶可謂盛矣既相與錄而藏之因
為之序後之人得而讀之尚¶能想見夫今日之盛也哉¶
　　送景山張先生赴京序　　　　　王　紳¶
予讀歐陽文忠公榮鄉亭記知昔蜀之郡縣胥吏不喜
儒士¶毎見輙為其毁辱搆陷以故人不樂業儒亦不急
於仕祿甚<md:KR4h0102_SBCK_043-9b>¶有志者不過習訓詁歌詩以自養而巳未嘗
不歎其習俗之¶鄙陋而士氣之委靡也士生其時處其
鄉能㧞擢奮勵以自¶見者其亦得十一於千百哉今去
<pb:KR4h0102_WYG_043-14a>
其時未久餘風遺習豈無¶存者顧在作興之方與自立
之志何如耳臨卭景山甫張先¶生蜀産也自其少時慷
慨有立志習詩書六藝之文即圖為¶世用後罹元季兵
興浮沉里閈以保全性命者五十年¶國朝文運開始日
以求賢為務遂應有司之辟入成都為司¶訓居職九載
所教弟子多所成就邑人稱之迄今考滿將赴¶天官覈
績而景山甫之顛髪亦已種種矣或謂景山甫習蜀¶土
之俗近納祿之年且負錮疾必將乞骸骨而歸故鄉曝
<pb:KR4h0102_WYG_043-14b>
茅¶簷凉竹簟以樂夫崦嵫之境設使之任職臺閣寄牧
州郡必¶非其志矣予謂不然昔馬周以晚年而見遇汲
黯以多病而<md:KR4h0102_SBCK_043-10a>¶卧治况當盛明之時為士者孰不欲竭心
展力以希尺寸¶之功而圖芳於竹帛尚何有習俗之移
人乎吾知景山甫且¶將推其所有以自効庶㡬不負平
昔之志異日年益高而業¶益成致政以歸指某邱某水
之舊遊盤桓桑梓以保夫天年¶使人稱其生為鄉文人
没為鄉先生則豈非景山甫之志願¶哉予與景山甫遊
<pb:KR4h0102_WYG_043-15a>
且相知故本其心為言以贈之而并廣或¶人之所見¶
　　送鄭叔貞序¶
洪武丁巳先師太史宋公致政家居於羅山紳始弱冠
以契¶家子獲執汛掃役於公門公不鄙汲引而誨之每
賔客散後¶列弟子坐松濤室下歴數古今作者必曰吾
於交友所見惟¶爾父一人而門人輩獨希直而已希直
即今侍講正學方先<md:KR4h0102_SBCK_043-10b>¶生也紳時騃稚未知所云而識者
知公之言為至論後二年¶公卒於蜀先生東歸天台旋
<pb:KR4h0102_WYG_043-15b>
出教授漢中¶今天子即位首召入翰林而名益著聞天
下是時登先生之¶門者雖甚衆有若鄭君叔貞者先生
里中子也資稟清粹力¶學好古為文辭如春空層雲變
態百出如秋江長濤𣺌漫無¶窮非其才氣之贍固不至
此然叔貞雖不事表襮而其聲譽¶已藹乎縉紳間今年
叔貞侍先生入京居數月念定省之¶職久曠惄然興懷
促裝將還故里紳方以召命至相與周¶旋者信宿將别
因為言曰夫天下之物成之難者器必大器¶之大者用
<pb:KR4h0102_WYG_043-16a>
必博萬斛之舟非尋丈之材一日之功所能為惟¶夫材
良功就而成器也則必以之駕於長江巨海之上驚飈¶
複浪之中而利濟之功大矣君子之為學豈異是哉是
故極<md:KR4h0102_SBCK_043-11a>¶天下之書無不讀盡天下之理無不明藴諸躬者
極其備養¶諸内者極其充於是以之齊家則家齊以之
治國而國治以¶之平天下而天下平其設施布置豈庸
人俗子所能窺測哉¶昔范文正公修學於泰山已有當
世之志及出而用皆能行¶其志者以其得之有素也今
<pb:KR4h0102_WYG_043-16b>
叔貞之志可謂美矣其學可謂¶成矣况今¶聖天子側席
求賢以鋪張盛大之治所以行其學者豈有遺¶於叔貞
哉兹行也吾願叔貞益擴其所已能力其所未至使¶先
生以太史公之稱先生者稱叔貞則叔貞經濟之施蓋
未¶晚也紳也雖愚安敢不以文正為勉¶
　　送皇甫訓導序　　　　　　　　　鄒　緝¶
永樂十二年春太原府之徐溝縣學訓導皇甫秉徳以
北京<md:KR4h0102_SBCK_043-11b>¶行部尚書朱公聘之為考官其秋至部將入而受事
<pb:KR4h0102_WYG_043-17a>
而¶車駕適自北伐還行部以在京例考試官須上請於
是予與¶曽君子啓實被命朱公因以員額為限凡所聘
取六人例¶減以就額考試官二人改為同考官而秉徳
與上蔡學教諭¶程某改為内外受巻官八月戊申入院
丙寅撤棘秉徳將辭¶歸乃謂予曰吾始以聘命來今不
得受事而歸將何以解徐¶溝邑人之惑乎願得一言而
歸庶㡬可以藉予之口也予聞¶而心慚無以復於秉徳
也則告之曰先生之學誠優矣其徳¶誠厚矣然而時有
<pb:KR4h0102_WYG_043-17b>
不偶也故雖受聘幣而來而卒不克受事¶而歸於其心
誠若有不能釋然者然古之人亦嘗有若此者矣¶不獨
先生為然也在漢之時公孫𢎞為其鄉推舉對策不合¶
竟免歸公孫既不以為病而鄉之人亦不以是少公孫
其後<md:KR4h0102_SBCK_043-12a>¶再推而對策則第一元之時吳文正公伯清以大
臣薦為國¶子監丞及至京師而其處巳有先之者文正
公亦竟自罷歸¶而未嘗以之介於心夫事茍無愧於已
則夫榮辱得失之際¶亦何足加損於我哉且通塞有時
<pb:KR4h0102_WYG_043-18a>
進退有義君子所守之道¶蓋如此此獨行部失制變從
宜之道耳士君子不能不為先¶生惜而先生所以自處
宜順適乎時而不以是介於心可也¶於是秉徳欣然而
釋曰先生之言然請書之吾將持以解夫¶邑之人¶
　　送何給事中序　　　　　　　　陳　繼¶
仁宗昭皇帝之為治也欽順天心敷章文徳禮任師保¶
恩信洽於天下天下之民樂生而趨善者翕然興起¶帝
念所以致若是者實由繼承先徳而本乎二帝三王之<md:KR4h0102_SBCK_043-12b>¶
<pb:KR4h0102_WYG_043-18b>
道也乃設𢎞文閣於禁宻之地命太常卿兼翰林學士
楊¶公𢎞濟侍講王公汝嘉居之備供顧問又擢給事中
何澄本¶清編修楊敬行簡俾接二公之武又起繼於草
野之中入與¶共事繼獨愚陋無以仰副¶聖望然蹇蹇之
心誠不敢不以二帝三王之道而進說也¶皇上嗣位治
隆舊章務先史事其在𢎞文閣者皆領事翰¶林而楊公
預執朝政宣徳元年本清援例歸新城謁祭先¶隴而展
其誠孝飲餞以詩送之者皆翰林名卿於乎本清亦¶可
<pb:KR4h0102_WYG_043-19a>
謂榮矣以本清生故家習禮佩義克崇清白之行仕年
已¶久聲績張著老至而為近臣日與魁豪雄傑振竒炫
異敷彩¶於文辭以飭朝廷禮樂文物之盛輝耀百世者
又可謂不¶負其所學矣因其歸故序而送之<md:KR4h0102_SBCK_043-13a>¶　　晦庵詩抄序　　　　　　　　　吳　訥¶
五言古詩實繼國風雅頌之後若蘇李之天成曹劉之
自得¶以至陶靖節之高風逸韻蓋卓卓乎不可尚焉三
謝以䧏正¶風日靡唐興沈宋變為近體至陳伯玉始力
<pb:KR4h0102_WYG_043-19b>
復古作迨李杜¶後出詩道大興而作者日盛矣然於其
間求夫音節雅暢辭¶意渾融足以繼絶響而闖淵明之
閫域者惟韋應物栁子厚¶為然爾自時厥後日以律法
相高議論相尚而詩道日晦焉¶宋室南遷晦庵朱子以
天挺豪傑之才上繼聖賢之學文辭¶雖其餘事間嘗讀
大全集觀其五言古體冲逺古澹實宗風¶雅而出入漢
魏陶韋之間至其齋居感興之作則又於韻語¶之中盡
發天人之藴以開示學者是豈漢晉詩人之所可及¶哉
<pb:KR4h0102_WYG_043-20a>
然集中編載衆體混出且巻帙浩瀚獲見者鮮暇日因
手<md:KR4h0102_SBCK_043-13b>¶抄五言古體始於擬古終於感興諸詩得二百首寘
於家塾¶以教子弟蓋欲使知詩章之學亦先儒之所不
廢沉濳之久¶庶因有以得其歸宿云¶
　　女教續編序　　　　　　　　　王　¶直
女徳之隆汙家之興廢繫焉教之不可不豫也晦庵先
生小¶學之書取古昔聖賢嘉言善行以為立教之本其
訓女子亦¶備矣有元之時相臺許獻臣又蒐獵經史取
<pb:KR4h0102_WYG_043-20b>
其可以示法者¶作女教之書凡為女為婦為妻為母之
道悉具吳文正公謂¶可與小學之書竝傳其用心亦至
矣然予聞之易曰君子多¶識前言徃行以畜其徳夫謂
之君子則必有師友之資問學¶之益而尤貴多識則孤
陋寡聞不足以成徳可知矣况乎閨¶門之奥内言不出
外言不入而欲廣其見聞増益其智識使<md:KR4h0102_SBCK_043-14a>¶徳立行修非
資於書不能也公務之暇稍覧載籍錄前二書¶之所未
錄者得若干條㑹粹成篇客或謂予曰女子以柔順¶為
<pb:KR4h0102_WYG_043-21a>
徳而以剛暴為戒彼庸奴其夫拂逆其舅姑鬬狠於其
里¶閭此之謂悖人理速天誅而不可與居者也今子取
坤文言¶以剛方訓之無乃過乎予曰坤乾之對萬物之
母也女子之¶徳不取法於坤而奚取柔順者體之正剛
方者用之發安常¶處變之道在是矣剛則其守固而不
可屈撓方則其志定而¶不可移易然後柔順之體全夫
強戾不生於心乖忤不及於¶物羞畏隠忍未嘗厲色疾
言可謂柔順矣然或巽懦委靡人¶得而制之依阿茍且
<pb:KR4h0102_WYG_043-21b>
之間蓋有失其身敗其家者則剛方之¶徳非女子之所
當務者乎彼之所為剛惡也予之所用為訓¶者剛善也
向善悖惡智者固能擇焉且人受天地之氣以生<md:KR4h0102_SBCK_043-14b>¶剛柔
健順皆具矣以是為訓亦因其所固有者而導之耳予¶
言奚過哉客不能難遂書以弁其首¶
　　贈李先生十題巻序¶
正統十二年國子祭酒李先生以老病乞致事¶上惜其
去不許者數矣最後言益切乃許之公卿以下至於¶逢
<pb:KR4h0102_WYG_043-22a>
掖士皆歎曰先生文行為學者師法久矣今致事去使
倀¶然無所依於先生則為榮於諸士子則為可惜閭巷
火伍之¶中則曰是能深知我而有志於恤我者也今則
去矣太學諸¶生服先生之教而䝉其徳五六年來敬愛
如父母自初有疾皆¶奔走治醫藥及少間則動色相慶
至是無可奈何猶相與言¶於¶上曰祭酒李某感<md:KR4h0102_SBCK_043-15a>¶皇上嘉
惠學者之意小大之才多所造就蓋前此未有今以¶老
病乞致仕臣等尚願少留之不可退則取其事為十題
<pb:KR4h0102_WYG_043-22b>
命¶良工繪圖求諸名賢各識一言以為贈¶上亦眷顧之
不衰詔兵部為具舟陛辭之日賜鈔一千¶貫命光祿具
酒饌餞之及行達官顯人多先出崇文門外以¶序别太
學師生用彩幣製旗帳各為文辭頌先生之徳教諸¶坊
樂工槌大鼓雜以金石絲竹之音喧然前導送者凡二
千¶餘人逺近觀者塞路一時行旅至不得徃來商賈為
之廢業¶莫不嘖嘖稱美以為榮至有為泣下者漢之疏
廣唐之楊巨¶源不能過於今七八十年之間亦未見其
<pb:KR4h0102_WYG_043-23a>
比先生獲乎上下¶如此其美之鉅細可知矣雖然此豈
特為先生榮哉他日良¶史書之後千百年有讀之者足
以見今日尚賢之美是所以<md:KR4h0102_SBCK_043-15b>¶為邦家之光也嗚呼盛哉
予與先生仕同年荷¶四聖之徳大矣忝竊非分方資輔
益以逭負乗之譏而遽舎¶之去予何恃以立哉欲不戚
然以悲可得邪詩曰毋金玉爾¶音而有遐心予終有望
於先生也諸生以十題屬予言故為¶序而道之¶
　
<pb:KR4h0102_WYG_043-23b>
　
　
　
　
　
　
　
　明文衡巻四十三
