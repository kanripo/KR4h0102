# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.638090
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 96
#+PROPERTY: FILE SB04n0454-096皇明文衡-卷之九十六.
<pb:KR4h0102_SBCK_096-1a>¶
皇明文衡卷之九十六¶
　　哀誄¶
　　　彭百鍊哀辭(有序)楊士竒¶
宣徳五年¶
上憫江西之民困於奸吏豪民漁敓無厭也用　璽書遣使¶
廵視除&KR0495;去弊以安善良使者以¶
朝廷&KR0001;建設縣之老人周悉民隱&KR0001;至事必咨之而惟其言¶
之聽不疑然是時老人非皆出於推擇善不善相半不善者¶
把持譁訐爲䏻事其善者亦且歛手避之而縣長吏鮮不受¶
制於是奸豪吏民聞使者來惴惴懼旦夕且死暮夜走跽老¶
人&KR0300;重賄哀叩求活旣内賄曰吾庇汝汝謹母忘我而凡&KR0001;¶
對使者言某是某非非盡出於公矣蓋&KR0001;在皆然使者至㤗¶
<pb:KR4h0102_SBCK_096-1b>¶
和留旬浹治事竟將行矣時監察御史彭百錬侍親家居親¶
喪有事於外適暮風&KR0040;大作馳&KR0016;過快閣下使者侍坐閣上¶
倉卒不及下避徑馳去使者遥望見之遣問知百錬也明旦¶
使者去之萬安龍泉還止廬陵㑹有按察司官來聞使者言¶
百錬馳馬不下遂趍㤗和召縣之衆老人索百錬居鄕&KR0001;作¶
愆過咸對無之至再三衆老人對如&KR0004;惟一老於百錬素有¶
憾貎&KR0082;有言乃悉出衆老之無言者而留&KR0082;言者導之言遂¶
掇拾其嘗買妾及田四事而其最妾者謂挾制縣官放免百¶
夫長温彦琮得白金三十两遂令書&KR0250;乃復進衆老之無言¶
者出&KR0250;而掩其前之半以後半空&KR0083;俾聮書姓名爲據蓋衆¶
老驚未知狀&KR0001;言何事也按察司官遂今衆老以夜伺百錬¶
而執之然猶未有固必意宻戒云如其他出即止勿執亦勿¶
<pb:KR4h0102_SBCK_096-2a>¶
泄言適百錬治喪事出外一二老人欲得按察司官意躬率¶
百餘人夜走數十里外蹤跡掩執之百鍊平素負氣義侃侃¶
憫竆嫉邪遇事&KR0033;發靡所頋避雖退處鄉䣊不變以是滋召¶
怨其居鄉時¶
朝廷造海舟令民夫採桅木泰和當出三百夫以富民三人¶
充百夫長率行傅著巳定縣時惟丞治事孱弱不能制下奸¶
人及吏胥謀茍利盜出縣帖復追鄉二百八十人皆爲百夫¶
長期一人得白金十數兩免之於是六鄉讙然大擾溫彥琮¶
者百錬姻家素窶甚預焉計無措走告百錬百錬入縣庭索¶
其牘閱之其所追二百八十人不具按檢乃言於丞丞實未¶
嘗知也遂悉罷二百八十人不追擾者以定皆德百錬而奸¶
人邪計不行愈益側目之矣百錬旣&KR0013;執至庭下得覩老人¶
<pb:KR4h0102_SBCK_096-2b>¶
所具事狀曰果如老人言宜有告者今旣無告者請及老人¶
靣對就死不恨不聽遂械繫送詣使者轉送¶
京師凡使者所送詣京師非死罪皆發戍遠邊獨百錬適遇¶
寛恤之令得內米贖罪罷其御史而命吏部改授官未及以¶
疾卒百錬由進士爲御史其文學皆有所自得非㝷常之爲¶
進士者可及其仕必欲行所學不肯媕婀翫愒其所歷兩淮¶
江浙廣東皆有政績見於其人稱道思慕未巳也而閒居無¶
事乃遭罹&KR0002;此豈其命歟然而獨霑寛恤之令將改授官矣¶
無幾竟卒信其命乎自百鍊被執泰和之人無貴賤贒愚來¶
京師道其事者凡數十人如出一口故卒之日京師搢紳君¶
子皆傷悼枉之古之人有言蓋棺論定百錬庻幾可以無愧¶
楊氏於百錬累世姻婭雖百錬爲人素於余不相合然不合¶
<pb:KR4h0102_SBCK_096-3a>¶
者一人之私也所謂傷悼枉之者衆人之公也君子不以私¶
廢公故爲述其得罪之由爲哀辭使其家刻諸墓蓋曰屈於¶
前尚可信於後也其行之見於墓銘者此不復出哀辭曰¶
百里之民有耆有耄用其惇厚率民于道亦資正言裨輔邑¶
里逝者何臧來者而否邑有視聽蔽其明聦衡從肆厲爲下¶
斧斨貍以牧鶵狼以牧豚誰實使之於乎匪仁誰實聽之漫¶
不加省惡者脫&KR0328;善者墜穽&KR0033;者鮮忿邪者衆說柔者以全¶
剛者以折嗟世之人莫非命焉憎愛廢舉彼胡能然惟命之¶
然成是邂逅譽毁得喪奚彼之詬嗟嗟百鍊命也奈何宵人¶
之怡君子之嗟¶
　　蔣隱溪輓辭(三首)¶
顧瞻兮堂前卷帷幕兮藉蘭荃陳淸醑兮載肥鮮韻悲管兮¶
<pb:KR4h0102_SBCK_096-3b>¶
切哀絃凄風激兮櫺軒雲黯黲兮&KR0149;來旋恍如睹於形色兮¶
儼&KR0002;聆夫笑與言言可聆兮意不傳悵思公兮臨几筵¶
北風凜凜兮天&KR0040;霜木葉脱落兮百草黄翩銘旌兮辭高堂¶
登&KR0149;車兮秀冲岡蒿里歌兮哀以傷玄室一閟兮夜甚長䰟¶
渺&KR0261;兮何方螺山崔崔兮螺川湯湯靑原與白鷺兮鬱相望¶
悵思公兮遊故鄉¶
玉珮兮瓊琚霓衣兮霞&KR0322;秉元化兮握&KR0149;樞列缺從兮豐隆¶
趍倐隂而陽兮忽卷而舒睨視濁世兮如(子)渠飄然乗風兮¶
凌太虚參王喬與韓終兮列仙爲徒遊紫微兮帝之都悵思¶
公兮邈天衢¶
　　楚林王先生哀辭(有序)楊溥¶
予游鄉校時湖湘間有&KR0002;三吾劉先生南賔陳先生以碩學¶
<pb:KR4h0102_SBCK_096-4a>¶
雅德顯名當時及予出仕皆物故矣毎以不及見爲憾今觀¶
楚林王先生行跡乃知其與二先生爲同軰重有感焉先生¶
子愷僉廣西憲司事憲僉之館甥工部虞衡郞中程鑑皆以¶
廉能名詩書之澤尚存而先軰不可作矣爲辭以哀之辭曰¶
楚山高兮湘水長仰浮嵐兮俯流光可樏兮可航懷高人兮¶
長往獨惆悵而悲傷繄佔畢於鉛槧兮將求志於所獨也出¶
膺民社兮亦非大贒之路也&KR0225;惟前脩孰不欲爲伊兮爲周¶
抑有命兮何求嗟彼昧者由顯而河兮較其所&KR0023;孰爲優兮¶
望瀟湘兮延佇挹馨香兮蘭浦諒天道之可徵兮尚有觀於¶
先生兮¶
　　　楊處士哀辭(有序)胡儼¶
處士諱美字子將姓楊氏元太和州文學諱榮之子翰林待¶
<pb:KR4h0102_SBCK_096-4b>¶
制諱景行之孫贈富州尹騎都尉弘農郡伯諱復圭之曾孫¶
其先系出華隂漢太尉震後爲廬陵人處士㓜頴敏讀書爲¶
文超於行軰善事重闈以孝稱處昆弟克盡友愛其最難能¶
者蹈危履險以塟其叔父雖盜賊兇愚亦感其誠意求之古¶
人不槩見處士之德善如此然卒遭喪亂蚤世不克竟其所¶
施誠可哀也旣卒之四十有四年其遺&KR0012;左春坊左諭德兼¶
翰林侍講士奇懼濳德弗耀乃以劉禮所譔行述來徵言余¶
惟有徳者必有後而後嗣之贒亦必本其　先觀於諭德可¶
以知處士矣故爲之辭曰¶
&KR0002;有人兮好修承華胄兮西州抱德美兮襲淳烋王韞櫝兮¶
不售華綵衣兮䋔䋔親余愛兮樂孔休鹿之鳴兮崇丘嗟子¶
衿兮我求漸摩兮息游繄我心兮悠悠迎安輿兮山之陬攀¶
<pb:KR4h0102_SBCK_096-5a>¶
桂枝兮聊淹留何狡童兮黠偷逞不&KR0100;兮競戈矛倐豕突兮¶
怒擩肆毒噬兮仲叟有昊兮莫投涙浪浪兮曷能收旣不余¶
兮閔憂反縶余兮見讐鷹忽變兮爲祝鳩幸余鑒兮慺慺斂¶
遺骸兮裳裘閉重泉兮林之菆擷芳兮採莍奉朝夕兮綢繆¶
嘅同氣兮拘浮捐余珮兮是醻念復路兮回輈野&KR1306;寂兮將¶
誰儔對農人兮事鋤耰徒悵望兮西疇歲苒苒兮不我優悲¶
鶗鴂兮鳴鵂鶹哀人生兮迫遒脩短數兮抑又何&KR0057;獨令德¶
兮詒謀鍾厥㣧兮遺庥慶澤衍兮聲光流天之報施兮孰云¶
其幽¶
　　　呉先生哀辭(有序)梁濳¶
呉先生字孟勤吉之安城人予自㓜聞先生名甚熟及來史¶
館始&KR0023;拜先生焉先生雖老色夷氣暢善道古今事終日不¶
<pb:KR4h0102_SBCK_096-5b>¶
倦時方纂集¶
太祖高皇帝神功聖德簡牘浩䌓事有弗得其端者或以質¶
之先生先生手按其書口誦其語出其端緒節目&KR0002;引瓢而¶
注之聽者如目睹其事蓋先生識見高明非徒能記臆也其¶
於英豪偉傑之士心志謀畧設施後先亦自然符合於乎使¶
先生用於時措之事業當何如也然先生方慕古之廉士其¶
自視甚高不求阿色於時由是遂與世抹榝終身&KR0018;此自困¶
不改也其爲文章簡質而溫潤操筆立成&KR0002;不甚經意者旣¶
成讀之雖苦思力搆者不過是也史書成得&KR0041;¶
恩賚授河南開封府學教授蓋¶
聖上意以是可優老先生孰意先生遂去此長逝不返邪方¶
去時翰林群公合交遊之士以相餞莫不舉觴相屬謂先生¶
<pb:KR4h0102_SBCK_096-6a>¶
復來固將動色以相&KR0049;曾幾何時而盍&KR0426;牽袂之歡遂爲扼¶
腕傷神之痛於乎悲夫賦之&KR0055;而未竟其施世固有如先生¶
者豈非命邪先生長子善存謀返葬而未果今翰林學士解¶
公巳爲銘其墓余因悲之以辭曰¶
崇岡兮峩峩春將暮兮水增波蘼蕪綠兮桃始花悵獨望兮¶
天之涯君不復來兮予恫而嗟學之茂兮弘暢承先啓後兮¶
伊誰弗諒彼連駟兮充逵獨方輪兮焉之彼挿羽兮薨薨獨¶
戢翼兮噤不以鳴名之光兮行之塞人弗施兮於巳焉汨古¶
則然兮今奚惑汴之濵兮河之阻洪濤湯湯兮不可以度羗¶
獨滯此兮不還雲横天兮地漫漫使我悲兮憂萬端酌清酤¶
兮盈樽陳嘉殽兮藉以蓀神來歆兮不可以同吉之水兮孔¶
幽上有叢木兮枝相樛君不懷兮故丘秋霜兮被野曠茫茫¶
<pb:KR4h0102_SBCK_096-6b>¶
兮宿莾君曷寧兮故宇¶
　　　大明故左春坊左賛善贈　太子少保謚文肅徐公¶
　　　誄辭(有序)金寔¶
洪武壬午歳寔始來京師天台徐先生好古時方爲太學&KR0054;¶
士與從父傅霖翁同官甚相好故寔得亟見先生引接良厚¶
永樂二年¶
仁宗立爲皇太子妙簡輔導之官先生由太學入爲春坊司¶
&KR0033;寔時沗以翰林官屬進講　經筵&KR0023;與先生朝夕同事旣¶
而又&KR0023;同僚寔甞視先生爲父行而先生謝弗居遇之益親¶
後寔以母憂去官巳亥歳復來京師値先生病巳篤聞寔至¶
强起衣冠二子掖之坐出酒饌享寔亹亹談别後事爽然&KR0002;¶
無疾者且曰老夫却粒巳期月日唯飲醇酒一爵今日見吾¶
<pb:KR4h0102_SBCK_096-7a>¶
友當倍之復再舉爵一飲而命二子爲寔引滿數行旣醉辭¶
去將趨行在先生送之及階執寔手謂曰吾亦當考績計不¶
能北上幸爲我謝故人前途宜自重吾與子訣矣因嗚咽泣¶
下寔亦不能仰視明日登舟而先生竟卒時十月二十一日¶
也¶
仁宗在東宫&KR0055;悼痛之自製文一再遣官諭祭且將裒其遺¶
文梓以傳甲辰秋即¶
皇帝位首詔贈先生太子少保謚文肅建祠墓下　勑有司¶
春秋有事復四家丁役以奉祠事嗚呼先生以純粹博雅之¶
學勁正脩潔之行和而不可同謙而不可踰所謂有德有言¶
者矣雖不及柄用以大其施而當　儲君毓德之日能以聖¶
賢治心脩身之道引翼取信卒光身後之名奚&KR0018;所學哉先¶
<pb:KR4h0102_SBCK_096-7b>¶
生之仲子衍受辟爲邑校官奉少傳東里先生所譔墓誌示¶
寔捧而讀之九京莫起益增感慕乃述其行爲辭以誄之曰¶
天台之山上應列星俯挹渤澥高杭青㝠扶輿孕秀夫子是¶
承稺齡卓爾弗詖弗傾&KR0004;游郡庠具曰老成論爲秀士首詔¶
賔興實華彪炳六館蜚英繁曜麗空忽見夜明萬葩&KR0242;&KR0233;勁¶
松獨貞司成嚴厲衆莫敢攖學徒千數畏&KR0002;雷霆惴惴揖拜¶
慄蹈矩䋲夫子來覿煥&KR0002;釋冰開顏霽威如酗解酲實由徳¶
孚孰曰意迎錫符分教士有&KR0100;程範鎔來秀&KR0002;冶剖鉶太學¶
三年虀䀋味經濟濟多士于于在庭悉屏糟粕浥以醇淸¶
儲皇毓德簡&KR0140;至精瓊琚玉珮峩冠彯纓引翼惟正啓沃惟¶
誠旁塞多岐示之中行言出則俞有歌斯&KR0435;明良値遇宜作¶
股肱胡不愸遺溘焉遐征哀訃上聞痛悼奚勝諄復&KR1056;遺終¶
<pb:KR4h0102_SBCK_096-8a>¶
莫罄情迨于踐祚褒贈首膺秩崇師保謚錫嘉名尊軼三者¶
榮重五更享祠聿建封域載營麗牲有碑玄堂有銘樹之松¶
檟雜以楸檉歳時有事¶
帝命使令牲肥酒香醆斚豆登薦祼興頫有赫厥&KR0149;玄液下¶
滋幽光上升&KR0073;其孫子以及後生嗚呼夫子孰與抗衡疇昔¶
好言遼邈九京光風霽月想見儀刑爰述衆美&KR0009;之哀聲有¶
不知者庻幾可徴¶
　　　裴侍郞哀辭　王&KR0033;¶
公裴氏諱璉字汝器監利人初游學郡庠年甚少巳嶷然如¶
巨人長者乆之升太學擢知劒州三年陞浙江按察僉事改¶
江西坐累謫興州¶
太宗在位召爲北京道監察御史陞河南按察副使又以累¶
<pb:KR4h0102_SBCK_096-8b>¶
得其巢穴以計擒之而請釋其餘¶
上初遣公謂還當大用而用事者嫉公絀其謀間踈之不召¶
見而罷其爲侍郎&KR0057;侃侃自信敬㳟朝夕有大臣之體在劒¶
昜時興學養士至親爲講說賞勤而&KR0134;惰諸生多賴以成流¶
風餘澤今尚有存者蓋公之志夐然出儕輩故所至有立予¶
之知者如此予所未知者計亦偉特猶是也平生淸約自持¶
不苟取妄求仕四十餘年如一日雖累遭譴謫皆非以私過¶
得之故毎斥輙復晚節優游以榮名終享有盛福此好德之¶
驗也予爲諸生時巳&KR0023;瞻風采其後同朝又&KR0182;&KR0055;知公嗚呼¶
今不復見矣則安能巳於情哉作哀辭¶
繄公之生兮秀所鍾儼玉立兮偉儀容才旣美兮學則通氣¶
浩然兮縮以充懷竒寳兮慶遭逢有民社兮奮厥庸興惠利¶
<pb:KR4h0102_SBCK_096-9a>¶
得其巢穴以計擒之而請釋其餘¶
上初遣公謂還當大用而用事者嫉公絀其謀間踈之不召¶
見而罷其爲侍郎&KR0057;侃侃自信敬㳟朝夕有大臣之體在劒¶
昜時興學養士至親爲講說賞勤而&KR0134;惰諸生多賴以成流¶
風餘澤今尚有存者蓋公之志夐然出儕軰故所至有立予¶
之知者如此予所未知者計亦偉特猶是也平生淸約自持¶
不苟取妄求仕四十餘年如一日雖累遭譴謫皆非以私過¶
得之故毎斥輙復晚節優游以榮名終享有盛福此好德之¶
驗也予爲諸生時巳&KR0023;膽風采其後同朝又&KR0182;&KR0055;知公嗚呼¶
今不復見矣則安能巳於情哉作哀辭¶
繄公之生兮秀所鍾儼玉立兮偉儀容才旣美兮學則通氣¶
浩然兮縮以充懷竒寳兮慶遭逢有民社兮奮厥庸興惠利¶
<pb:KR4h0102_SBCK_096-9b>¶
兮蘇困窮建學校兮師文翁持憲紀兮楊淸風矯一鶚兮横¶
太空植善柔兮除姦兇履巉巗兮窺崆巄殄冦難兮銷兵戎¶
陪鶴駕兮熈事功搖玉珮兮鏘玲壠副六&KR0056;兮位愈隆勤夙¶
夜兮甚嚴㳟涪之治兮安&KR0094;農嬉白叟兮歌黄童飼林淸秩¶
兮　恩所封煥　勑命兮廻鸞龍優游以老兮當時雍頌詩¶
作兮聲渢渢奄一去兮白雲中混希夷兮超鴻濛望不及兮¶
心冲冲帷疇昔兮抗高蹤事¶
聖主兮暨¶
三宗柔淸德兮將無同善其始兮愼其終宜壽考兮齊喬松¶
胡不愸遺兮天夢夢彼　狪兮愚且蒙乃悠乆兮昌而半欲¶
往問兮安所從蹇徘徊兮發哀恫思公不見兮奈何乎公¶
　　　弔陳先生文　王英¶
<pb:KR4h0102_SBCK_096-10a>¶
予嘗至番易自浮梁山中道經德興父老言前令陳公孟藻¶
徳政爲卓魯民受其惠惜去而亡矣後之爲縣者皆貪刻苛¶
猛予聞而悲之是時公殁乆矣予與公之子敬宗登進士同¶
官于　朝又得備考公之行誼追悼往昔爲文以遺番人俾¶
永其思其辭曰¶
余浮番以遠征兮歷先生之故治遺老泣而告余兮嗟後時¶
巳十祀心悵怳以永懷兮宵耿耿而不&KR0304;顧惟此而徬徨兮¶
嗟&KR0002;先生豹隱幽壑兮虬濳重&KR0538;處困而亨兮藏晦以明志¶
熈恬愉兮其蘊則宏望之興周兮說逢于殷處此下邑兮不¶
驟以進綰章與綬兮佩仁履信彼狡之氓兮欺則弗&KR0216;澆者¶
旣敦兮鶩者益遠嗟哉其此去兮卒莫我返鴟梟翶翔兮鷹¶
鸇利吻張呀互赫兮爭饞肆忿&KR0349;嘵而群處兮旣飫且吐登¶
<pb:KR4h0102_SBCK_096-10b>¶
稂莠以爲饋兮毁棄黍稌衆離嗷嗷兮疚餒待哺夫豈不懷¶
先生兮如失父母故世之所惜兮謂先生內實無疚而其所¶
悼兮曰年未中壽材宜棟梁兮胡乃橐朽車可任遠兮輪折¶
而覆道才可以經濟兮施則未究顏天而冉疾兮人孰其詬¶
彼或幸其災兮何疾美而夸醜惟尼父之興歎兮曰善人吾¶
弗覯余故撫膺而&KR0055;喟兮獨揮涕以隱&KR0104;已矣乎先生不可¶
見諒逹人其大觀兮處順而知變視有形而終化兮理固宜¶
然彼崆峒與玄圃兮杳而莫攀彭聃之矯矯兮今安在焉惟¶
死有所不泯兮斯乃爲貴黔婁終窶兮柳下惠之薄仕宓子¶
賤之有譽兮仲&KR0056;之有嘉惠旣在古以爲然兮豈今世之能¶
違故余祛衆惑之慘戚兮以申先生之思睇列星於㝠漢兮¶
雲霧滃而神馳巫减爲余致處兮招遺&KR0149;而來歸奠桂酒與¶
<pb:KR4h0102_SBCK_096-11a>¶
椒漿兮重&KR0099;想於昔時中鬱抑而坎坎兮乃斐然而陳辭庻¶
百世之下兮惟先生之是思¶
　　　哀劉兩溪辭(有序)周叙¶
余以使命道湘川悲屈賈之懷忠齎志以殁用效其人之聲¶
各爲辭弔之使歸便道過家上冡瞻望安成有懷故人劉兩¶
溪欲絮酒致奠迫於王程不能得停雲延佇沾灑者乆之兩¶
溪之事視屈&KR0057;&KR0055;足悲者時當承平¶
主上㭟勤與民休息第蔽於權幸政務乖張災異數見兩溪¶
侍講經筵感激奮發因事指陳光明正大遂忤權幸設他事¶
下之獄黨惡者順旨栲掠體無完膚梃然無一異詞唯呼天¶
自明越數日竟就斧　極刑秉屈三閭之精忠罹顔常山之¶
荼毒於乎慘哉兩溪平生孝友篤至於朋友急信義教人盡¶
<pb:KR4h0102_SBCK_096-11b>¶
誠懇居常侃侃以古人自期安成春秋之學自李行簡先生¶
後紹而大之者兩溪也其在經筵毎遇譔進講章非堯舜三¶
王之道不陳至於麟經尊王黜霸內夏外夷之辨尤&KR0055;致意¶
眞得講臣體使不遭酷禍所成就可量乎哉於乎悲夫兩溪¶
余平生同志友也情見乎辭有不能巳用寫哀些三章向風¶
焚以招之且鋒藳秘而藏諸篋笥他日兩家子孫得而閱讀¶
之庻知兩溪之忠與余之悲兩溪諱球字求樂一字廷振兩¶
溪者其弟子尊稱之詞世家安成茨溪後徙家之葛溪余則¶
周姓敘其名功敘其字石溪其號也辭曰¶
曕雲山兮安成西懷故人兮我心惋悽虎豹晝號兮鴟梟夜¶
啼隂風悲慘兮毒霧㝠迷欲往招之兮睇艱險而無蹊天茫¶
茫兮至道睽名昭昭兮日月齊於乎歔欷兮懷哉兩溪¶
<pb:KR4h0102_SBCK_096-12a>¶
瞻雲山兮薊城北懷故人兮我心哀惻天門晝關兮虎衞阨¶
塞蛇虺縱橫兮夔龍斂迹欲訴帝之無由兮道邅迴而屏息¶
魂恍恍兮渺何極淚淋淋兮氣填臆懷哉兩溪兮&KR0072;誰與白¶
瞻雲山兮湘水幽&KR0225;懷古之人兮我心增憂古人今人兮我¶
何&KR0057;攄忠滅身兮異世同猷哀莫哀兮沈清流慘莫慘兮魄¶
野投死生一視兮如彼浮漚千秋萬古兮屈劉匹休¶
　　　大傅安國孫恭憲公誄　劉定之¶
維昔太公生周邑姜婦文嬪武孕成啓康受封于齊今幾千¶
禩維安國公復起齊地篤生¶
聖后配我¶
宣宗以毋¶
皇上迺登三公維公之徳以敬爲主曾蘊丹書厥名迺取維¶
<pb:KR4h0102_SBCK_096-12b>¶
公之爵自伯而侯進號大&KR0022;　寵祿優優維公之壽踰八望¶
九玉蟬金貂輝映白首壽爵及德與太公同亦葬于京&KR0149;旐¶
不東內相期頥後昆䋲蟄五子十孫殆過吕伋¶
皇家萬年誰與齊休曰伯叔舅異姓元侯¶
皇明文衡卷之九十六¶
