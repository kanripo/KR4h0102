# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 6

<md:KR4h0102_SBCK_005-23b>¶<md:KR4h0102_SBCK_006-1a>¶
<pb:KR4h0102_WYG_006-1a>
欽定四庫全書
　明文衡巻六¶
　　　　　　　　　　　　明　程敏政　編
　奏議
¶
　　洪武戊辰四月上¶皇帝封事　　　解　縉¶
(臣/)伏奉¶聖㫖朕今命爾義則君臣恩猶父子當知無不
言古云爾有¶嘉猷嘉謀則入告爾后於内爾乃順之於
外曰斯謀斯猷惟¶我后之徳嗚呼人臣咸若時惟良顯
<pb:KR4h0102_WYG_006-1b>
哉臣謂成王於是失言¶矣厯觀載籍以來固以進諫之
臣為善亦未嘗以納諌之主¶為非唐虞君臣更相勸戒
更相推譲光昭不窮載為盛美昔¶人有譖魏徵於唐太
宗者為其録前後諌章以視起居郎禇¶遂良雖未必然
借令有之亦足垂世臣主同休停婚仆碑臣<md:KR4h0102_SBCK_006-1b>¶竊謂太宗
怒非其怒矣¶陛下當同符堯舜師表百王豈宜下比太
宗則非臣之所願¶望也臣願與臯夔此肩不願與魏徵
同列則臣之感恩服義¶懇切以為言者尤願¶陛下毋自
<pb:KR4h0102_WYG_006-2a>
狹小誠萬世一時也陛下挺生南服一統華夷¶功髙萬
古此放勛也得國之正皆非漢唐宋所及真所謂取¶天
下於羣盗救生民於塗炭命將出師皆受成筭不假良
平¶不倚信布徐定燕都市不易肆女寵外戚寺人藩鎮
之患消¶融底定皆處之有法朕兆不萌不邇聲色不為
遊畋既皆逺¶過於漢宋又何謙遜於唐虞惟願陛下篤
惇信之本加慎¶獨之功登臨若對之功益加宻不覩不
聞之地能無間雖處¶深宮之内亦如郊祀之時即前日
<pb:KR4h0102_WYG_006-2b>
郊祀之敬繼今日存養之<md:KR4h0102_SBCK_006-2a>¶功推所以愛臣之心以愛天
下推所以待臣之心以待萬物¶喜怒哀樂一聽於天理
上下四旁一視而同仁以天地為一¶體以天下為一人
令出惟行也不宜於數改刑期于無刑也¶寧失於不經
故令數改則民疑疑則不信刑太繁則民玩玩¶則不清¶
國初至今將二十載無㡬時無變之法無一日無過之
人¶陛下嘗教臣云世不絶賢豈億兆之衆果無一賢如
古之人¶而盡皆不才者哉陛下嘗教臣云民不畏死奈
<pb:KR4h0102_WYG_006-3a>
何以死懼¶之良由陛下誠信之有間而用刑之太繁也
宜其好善而¶善不顯惡惡而惡日滋者善未必䝉福而
惡未必䝉禍也嘗¶聞陛下震怒鋤根剪蔓誅其奸逆矣
未聞¶詔書褒一大善賞延於世復及其鄉尊榮奉<md:KR4h0102_SBCK_006-2b>¶恩始
終如一者也或朝賞而暮戮或忽罪而忽赦施不測之¶
辱則有之矣誠以陛下毎多自悔之時輒有無及之歎
是¶非私意使然也存養之功須更少加宻耳是以有過
不及也¶陛下天性素嚴或差於急克伐怨欲臣知陛下
<pb:KR4h0102_WYG_006-3b>
聖性所無¶也臣見陛下好觀説苑韻府雜書與所謂道
徳心經者臣¶竊謂甚非所宜也説苑出於劉向向之學
不純溺於妄誕所¶取不經且多戰國縱横之論壊人心
術莫此為甚韻府出元¶之隂氏鄙猥細儒學孤識陋蠅
集一時兔園寒士鈔緝穢蕪¶畧無可采陛下若喜其便
於檢閲則願集一二志士儒英¶臣請得執筆而隨其後
上泝唐虞夏商周孔之華奥下及闗¶閩濓洛之佳葩根
實精明隨事類别以備勸戒刪其無益焚¶其謬妄勒成
<pb:KR4h0102_WYG_006-4a>
一經上接經史豈非太平制作之一端也歟今<md:KR4h0102_SBCK_006-3a>¶又六經
殘闕而禮記出於漢儒蠢駁尤甚宜及時刪改日御¶
經筵訪求審樂之儒大備百王之典作樂書一經以惠
萬世¶以承唐虞尊祀伏羲神農黄帝堯舜禹湯文武
臯陶伊尹太¶公周公稷契夷益傅説箕子於太學而孔
子則自天子逹於¶庶人通祀以為先師而以顔曽子思
孟子配自閔子以下各¶祭於其鄉而魯之闕里仍建叔
梁紇廟贈以王爵而以顔路¶曾晳孔鯉配一洗厯代之
<pb:KR4h0102_WYG_006-4b>
因仍肇起天朝之文獻豈不盛¶哉若夫配天宜復掃地
之規尊祖宜備七廟之制奉天不宜¶為筵宴之所文淵未
備夫館閣之隆太常非俗樂之可肄官¶妓非人道之所
為禁絶娼優俾於變之民不遷於淫巧易制¶寺閹尊天
子之貴不近於刑人執㦸陛墀皆為吉士虎¶賁趣馬悉
用俊良雖門户掃除之役命公卿子弟之賢任諸<md:KR4h0102_SBCK_006-3b>¶侯王
於衆職定久任法而加封待臣子於一體示天下之為¶
公除山澤之禁税蠲務鎮之征商木輅朴居而土木之
<pb:KR4h0102_WYG_006-5a>
工勿¶起佈墾荒田而四裔之地勿貪釋老之壯者驅之
俾復於人¶倫經呪之妄者火之俾絶其欺誑斷所謂瑜
伽之教禁所謂¶符式之科絶鬼巫破淫祀省冗官減細
縣痛懲法外之威刑¶永革京城之工役流十年而聽復
杖八十以無加婦女非帷¶簿不修毋令逮繫大臣有過
惡當誅不宜加辱治厯明時授¶民作事但伸播植之宜
何用建除之謬方向煞神事甚無謂¶孤虚宜忌亦且不
經東行西行之論天徳月徳之云臣料唐¶虞之厯必無
<pb:KR4h0102_WYG_006-5b>
此等之文所宜著者日月之行星辰之次仰觀¶俯察事
合逆順七政之齊正此類也元首叢脞則股肱惰而¶萬
事皆隳人君不以察為明帝徳罔愆則帝志應而天命
用<md:KR4h0102_SBCK_006-4a>¶休人君惟以徳為政陛下拳拳於畏天畏鬼神而所
謂畏¶民者則未至也孳孳於治民治強暴而所以治心
者猶未至¶也且粢盛之潔衣服之齊修舉之時儀文之
備此畏天畏鬼¶神之末事也陛下豈誠以此為足以盡
事天事鬼神之道¶哉簿書之期獄訟之斷詔誥之勤鈎
<pb:KR4h0102_WYG_006-6a>
距之巧此治民治強暴¶之支流也豈真以此為足以盡
治民治強暴之術哉古云天¶視自我民視天聽自我民
聽孔子曰聽訟吾猶人也必也使¶無訟乎惟一於敬則
心即天祭不必凟而受無咎之福神不¶必勞而享無為
之治與天地合其徳日月合其明四時合其¶序而鬼神
合其吉凶矣近年以來臺綱不肅果若人言以刑¶名輕
重為能事以問囚多寡為勛勞甚非所以厲清要長風¶
采也夫人自救過之不給何暇劾人之過人自以言為
<pb:KR4h0102_WYG_006-6b>
諱何<md:KR4h0102_SBCK_006-4b>¶能有諫諍之言御史糾彈皆承宻旨未聞舉善但
曰除奸¶但聞上有赦宥則必故為執持意謂如此則¶上
恩愈重而不知被赦之人疑上好䛕此軰皆市井小人¶
趨媚劬勞之細術陛下何不肝膽而鏡照之哉何嘗真
有¶一夫持法固争謂某不當罪某當刑如舜曰殺之三
而臯陶¶曰宥之三哉臣篤知陛下輕天下之士者皆此
軰無以稱¶塞淵衷也然誰不願其父母妻子安榮哉所
以諌諍實難禍¶愆不測入人之罪或謂無私而出人之
<pb:KR4h0102_WYG_006-7a>
罪必疑受賄逢迎甚¶易而或䝉褒營救甚難而多得禍
禍不止於一身刑必延乎¶親友誰肯捨父母妻子而批
龍鱗犯天怒者哉陛下進¶人不擇於賢否授職不量於
重輕建不為君用之法所謂取¶之盡錙銖置奸朋倚法
之條所謂用之如泥沙監生進士經<md:KR4h0102_SBCK_006-5a>¶明行修而多困於
州縣屈於下僚孝亷人材𡨕蹈瞽趨而或¶布於朝省驟
厯清華椎魯嚚悍之夫闒茸下愚之軰朝捐刀¶鑷暮擁
冠裳左棄筐箧右綰組符剔履之賤衮繡巍峩負販¶之
<pb:KR4h0102_WYG_006-7b>
傭輿馬赫奕雖曰立賢無方亦盍忱詢有徳是故賢者
羞¶為之等列庸人悉習其風流以貪婪茍免為得計以
亷潔受¶刑為飾辭故有無錢工役無盤纒之俚諺鬍膀
官人沒商量¶之童謡出於吏部者無賢否之分入於刑
部者無枉直之判¶黜陟無章舉錯乖方八議之條虚設
五刑之律無常天下皆¶謂陛下任意喜怒為生殺而不
知皆臣下之乏忠良也古¶者鄉鄰善惡必記今雖有申
明旌善之舉而無黨庠鄉學之¶規互知之法雖嚴訓告
<pb:KR4h0102_WYG_006-8a>
之方未備序禮講學必有其地有其¶時先之以仁義而
後以法制則庶乎磨之有漸而行之有效<md:KR4h0102_SBCK_006-5b>¶如影之隨勢
也今也應故事立虚文善惡二字蕪穢而莫之¶顧長幼
之民掉臂而不相揖紀綱不立節目無依勢使然也¶臣
欲取古人治家之禮睦鄰之法若古藍田呂氏之鄉約
今¶義門鄭氏之家範布之天下世臣大族率先以勸旌
之復之¶為民表率将見作新於變漸次時雍至於比屋
可封不難矣¶陛下不可視為迂闊而不切當今之急務
<pb:KR4h0102_WYG_006-8b>
也陛下天資至¶髙合於道㣲百家神怪誕妄恍惚臣知
陛下洞燭之矣然¶猶不免欲以愚㺯天下若所謂以神
道設教者臣謂不必然¶也一統之輿圖已定矣一時之
人心已服矣一切之奸雄已¶慴矣天無變災民無患害
聖躬康寧聖子神孫繼繼繩繩所¶謂得真符者矣何必
興師以取寳為名謂衆以神仙為徵應¶謂有所謂某仙
某神孚佑國家者哉且以傳國寳論之潞<md:KR4h0102_SBCK_006-6a>¶王從珂已焚
之矣屢求屢得真偽莫明假令真有之則區區¶李斯之
<pb:KR4h0102_WYG_006-9a>
書秦政之制何足為寳哉周武之時未有神仙符應¶書
之所載可見也已而古今享國之長未有如周者神仙
釋¶老誕謾恍惚何足稽哉臣觀地有盛衰物有盈歉而
商税之¶徵率皆定額是使其或盈也奸黠得以侵欺其
歉也良善困¶於補納夏税一也而茶椒有糧果絲有税
既税於所産之地¶又税於所過之津何其奪民之利於
如此之宻也且多貧下¶之家不免抛荒之咎或疾病死
䘮逃亡棄失今日之土地無¶前日之生植而今日之徵
<pb:KR4h0102_WYG_006-9b>
聚有前日之税糧里胥不為呈州¶縣不為理或賣産以
供税産去而税存或禆辦以當役役重¶而民困又土田
之髙下不均而起科之輕重無别或膏腴而¶税反輕&KR0484;
鹵而税反重此丈量之際里胥之弊也欲拯其困<md:KR4h0102_SBCK_006-6b>¶而革
其弊莫若行授田均田之法兼行常平義倉之舉積之¶
以漸至有九年之食無難者臣愚所謂願除天下之征
商者¶此也臣聞仲尼曰王公設險以守其國故小邑必
有城隍重¶門擊柝以待暴客聖人之所制也而近世狃
<pb:KR4h0102_WYG_006-10a>
於晏安隳名城¶銷鋒鏑禁兵諱武以為太平一旦有不
測之虞連郡至望風¶而靡良平不暇謀賁育不暇鬪武
備隳之過也及今修治不¶宜動衆但勅有司以時整葺
寛之以嵗月守之以里胥額設¶弓手課之以弓弩兼教
民兵習之以兵農開武舉以收天下¶之英雄廣鄉校以
延天下之俊乂古時多有書院遺基學田¶舊業貢士有
莊義田有族皆宜興復而廣益之夫罪人不孥¶罰弗及
嗣連坐起於秦法孥戮本於偽書今之為善者妻子¶未
<pb:KR4h0102_WYG_006-10b>
必䝉榮有過者里胥必陷其罪唐虞之世四㓙之罪止
於<md:KR4h0102_SBCK_006-7a>¶流竄故殛鯀而相禹禹不以為仇舜不以為嫌况律
以人倫¶為重而有給配婦女之條聽之於不義則又何
取夫節義哉¶此化原之所由也孔子曰名不正則言不
順故賈生欲易服¶色而定官名尚書侍郎内侍也而以
加於六卿郎中員外何¶職也而以名於六屬御史詞臣
所以居寵臺閣郡守縣令不¶應回避鄉邦同寅協恭相
唱以禮而今内外百司捶楚屬官¶甚於奴𨽻是致柔懦
<pb:KR4h0102_WYG_006-11a>
之徒蕩無亷恥之節擎跽曲拳於進退¶下氣怡色而奔
趨一為下官肌膚不保甚非所以長孝行厲¶節義也臣
以為自今非犯罪惡解官笞杖之刑勿用催科督¶厲小
有過差蒲鞭示辱亦足勸懲矣臣但知罄竭愚衷之欲¶
言固不止此承命忖量急於陳獻所陳畧無次序亦不
暇組¶織成文冀以將來取譽惟<md:KR4h0102_SBCK_006-7b>¶陛下幸垂鑒焉¶
　　代虞部郎中王國用論韓國公寃事狀¶
臣聞君親無將春秋誅意臣子事嫌於不軌固天下之
<pb:KR4h0102_WYG_006-11b>
所共¶誅幽明之所同憤者也然於事嫌不軌之中辨析
㡬㣲之際¶此禍㡬之所不測骨肉之所難言者惟明主
能察焉竊見太¶師李善長與陛下同一心出萬死以得
天下為勲臣第一¶生封公死封王男尚公主親戚皆被
寵榮人臣之分極矣志¶願亦已定矣天下之富貴無以
復加矣若謂其自圗不軌尚¶未可知而今謂其欲佐胡
惟庸者揆事之理大謬不然矣人¶情之愛其子必甚於
愛其兄弟之子安享萬全之富貴者豈¶肯僥倖萬一之
<pb:KR4h0102_WYG_006-12a>
富貴哉雖至病狂亦不為矣善長於胡惟庸¶則姪之親
耳於陛下則子之親也豈肯舍其子而從其姪<md:KR4h0102_SBCK_006-8a>¶哉使善
長佐胡惟庸成事亦不過勛臣第一而巳矣太師國¶公
封王而已矣尚主納妃而已矣豈復有加於今日之富
貴¶者乎且善長豈不知天命之不可倖求取天下於百
戰而難¶危也哉當元之季欲為此者何限莫不身為虀
粉世絶宮汚¶僅保首領者㡬人哉此善長之所熟見也
且人之年邁摧頺¶精神意慮鼓舞倦矣偷安茍容則善
<pb:KR4h0102_WYG_006-12b>
長有之曾謂有血氣之¶強暴動感其中也哉又其子事
陛下託骨肉至親無纎芥¶之嫌何得忽有深讎急變大
不得巳之謀哉凡為此者必有¶深讎急變大不得已而
後父子之間或至相挾以求脱禍圗¶全耳未有平居晏
然都無形跡而忽起此謀者也此理之所¶必無也若謂
天象告變大臣當災則殺人以應天象夫豈上¶天之欲
哉今不幸以失刑而臣懇惻為明之猶願陛下作<md:KR4h0102_SBCK_006-8b>¶戒於
将來也天下孰不曰功如李善長又何如哉臣恐四方
<pb:KR4h0102_WYG_006-13a>
之解體也且臣至疎賤非不知言出而禍必隨之然恥
立於¶一聖明之朝而無諌争之士始者側聽私室引耳
朝端意謂¶羣臣豈無忠智左右侍近必有為¶陛下言者
公卿大臣必有為陛下言者臺諫御史必有為¶陛下言
者而事枉寃延未已羣臣杜口竟無一人為¶陛下言之
者臣所以忘其疎賤冀¶陛下萬一感悟臣甘就鼎鑊無
所復恨矣¶
　　論考較錢糧封事　　　　　　　鄭士利
<pb:KR4h0102_WYG_006-13b>
前月九日欽遇陛下渙發徳音廣開言路此二帝三王
之¶盛舉也側聞邇來中外臣民大有所陳惟考較錢糧
事未有¶言者意者當陛下赫怒之餘故人容容各自重
耶不然何<md:KR4h0102_SBCK_006-9a>¶其宜言而不言也臣草野布衣聞見淺近政
事之得失生民¶之利病臣焉能知惟考較錢糧得聞一
二諺所謂耳聞不如¶目見向非臣兄士原為先任懐慶
府同知考較錢糧事斷發¶工役臣亦蓋不知也自詔書
之下臣欲言之久矣特以臣¶兄之故恐陛下以臣為假
<pb:KR4h0102_WYG_006-14a>
公營私者不敢言欲進復退者¶累一月既竊自念以為
當陛下求言之急豈惡直言之士¶若乃畏首畏尾避嫌
逺疑是忠臣義士之心不白於天下也¶輒不自揆故僭
言之亦不自量己昔有野人食芹而羙者則¶欲以獻於
其君區區愚忠政與此類陛下幸垂察焉夫考¶較錢糧
用使空印自昔已然非至聖代而然也陛下即位¶已九
年矣詔條之内不見禁革而律令之内所不該載上下¶
承習以為當然天下之人咸知之惟<md:KR4h0102_SBCK_006-9b>¶陛下未之知耳一
<pb:KR4h0102_WYG_006-14b>
旦生事之人摭拾此事致使忠良老成咸¶被其害臣愚
請試言其故夫考較錢糧各府賫将文巻越行¶省攅造
千百宗巻攅於一册牽查照筭豈無錯誤故曰寸寸¶而
度之至丈必繆銖銖而數之至石必差是以必須空印
無¶弊也向使有司官吏欲偷盜那移埋沒作弊當預於
本處文¶巻補完然後赴省部攅造豈不藏鋒斂鍔便且
易耶又何必¶用空印省部旋補而旋生弊也又况出納
錢糧各府州非奉¶省部不敢專擅一絲一毫之出入其
<pb:KR4h0102_WYG_006-15a>
原皆出於省部故省部¶巻中所有府州文巻不能損也
府州文巻所無省部巻中不¶能益也若網在綱有條不
紊特散漫於各巻未之歸一查照¶攅造之間不能無誤
空紙所以為筆誤差錯之設無弊也且¶各省府至户部
里路逺者半年餘近者亦不下半月攅冩之<md:KR4h0102_SBCK_006-10a>¶偶有差錯
理須扣換填補若待復至本處衙門用使印信即¶非旬
日可及省部置局督併攅造有如星火若爾展轉迂迴¶
豈不大誤事耶是以必須空印無弊也今行移文書除
<pb:KR4h0102_WYG_006-15b>
張縫¶中印信外後面必有年月年月之傍必有註語然
後官吏僉¶押於年月註語之間用使印信今考較文册
下面張縫印信¶雖多而後面年月之傍註語已定又止
一印信向使掾典欲¶假此空印行移文書潛謀不軌下
面張縫固有印信可徵而¶後面年月即無印信又無封
皮不知復可作何行移而何處¶不曉法律舖兵便與承
接逓送而何等庸愚官吏輒便憑信¶與之施行空印之
不可以行移逓送亦明矣臣竊迹前世興¶亡之故大抵
<pb:KR4h0102_WYG_006-16a>
親賢人逺小人以興而親小人逺賢人以敗未¶嘗以空
印也空印之不能為國家患益明矣<md:KR4h0102_SBCK_006-10b>¶陛下以天縱之資
日月之明豈不燭此情理然而聖怒未解¶者意者左右
之臣未嘗以此言進歟臣愚竊以為考較官吏¶止可坐
之以不勤之罪而不當坐之以重罪也况所犯在律¶令
頒行之先乎空印既不可以行移文書又不可以那移
作¶弊免死杖一百工役終身前此復有充軍者假使偷
盜那移¶潛謀不軌不審陛下復加之何罪陛下必欲禁
<pb:KR4h0102_WYG_006-16b>
革空印¶不過罪一二人下半紙詔書明諭天下使天下
後世之人¶知懼而不敢犯足矣何必牽枝引蔓罪及各
省府耶夫人才¶之難自古為然十年長養十年教訓十
年厯練至於四十血¶氣既定見識巳明然後適用故曰
人惟求舊今内而尚書外而¶參政等官允所謂國之重
臣功能俱茂者也自非聖人不能¶無過縱有罪過臣猶
謂得與八議之科今乃俱為考較錢糧<md:KR4h0102_SBCK_006-11a>¶有不保首領復
追俸者有斷發工役改發充軍者中外老成¶蕩然一空
<pb:KR4h0102_WYG_006-17a>
並使晚進後生布列中外未審孰為¶陛下畫此䇿也使
彼在任之内所言所行果皆考較錢糧事¶耶抑亦有忠
國愛民之事也如果俱係考較錢糧固為得罪¶若亦有
一斑半㸃為國為民亦可絶長補短以功掩過三年¶之
俸亦不足為國重輕也而追之是導天下之人而為貪
汚¶也奚補哉今犯贓私者工役而用使空印者亦工役
復終身¶焉彼富裕者固不復憂而此貧乏者則受苦楚
其平日贓私¶者至此自為得計臣竊恐自是之後亷謹
<pb:KR4h0102_WYG_006-17b>
者愈無所勸矣昔¶秦穆公赦食馬之徒厥後猶得其死
力考較官吏非岐下野¶人比也陛下幸赦之又豈特得
其死力而已哉古人有言¶曰人之有言不得巳也臣兄
巳斷發工役固不敢辭而甘心<md:KR4h0102_SBCK_006-11b>¶輸作以贖罪矣臣復懃
懃懇懇不避斧鉞為¶陛下言者非不知觸忤天顔罪在
不赦顧以朝廷大體當務¶從平恕不宜持法過當有累
聖明盛徳盖亦不得已言耳¶固非為臣兄一人之計而
言也言辭粗鄙不能回䕶¶陛下倘以臣為草野疎愚不
<pb:KR4h0102_WYG_006-18a>
識朝廷忌諱恕其狂瞽而納用¶其言又豈特考較官吏
感恩無窮天下之士必皆鼓舞懽忻¶而樂於仕進矣謹
於中書省投進以聞干冒宸嚴無任戰¶栗屏營之至¶
　　萬言書　　　　　　　　　　　葉居升¶
臣居升幸備生員首䝉寵賜令教山西書伏自開學以
來¶罄竭所聞訓誨民間子弟常恐未見成效身塗草野
無以上¶報聖朝養育之恩私竊自念近者欽讀<md:KR4h0102_SBCK_006-12a>¶聖詔有
曰欽天監報五星紊度日月相刑於是静居日省謂¶古
<pb:KR4h0102_WYG_006-18b>
今乾道變化殃咎在乎人君尋思至此徬徨無所措手
足¶惟詔臣民詳言朕過四海聞之懽呼雷動皆曰此大
禹成湯¶罪已之道復見今日矣孔子曰丘也幸茍有過
人必知之是¶過也聖人所必有知其有過樂聞而改之
此聖人之所以益¶聖也今天下之士茍有見聞者莫不
欲竭其心思智慮以應¶詔書之求况臣愚䝉久承養育
陶成以至今日敢不披露腹¶心以聞惟聖主詳擇之臣
厯觀漢晉唐宋之世皆有災異¶之變始因刑政失宜賢
<pb:KR4h0102_WYG_006-19a>
愚倒置遂致紀綱不振或政失於權¶臣或勢移於方鎮
患不生於女禍則困於外侮上下偷安茍¶延嵗月諫書
屢上曾莫之省天變於上而不知戒人怨於下¶而不知
恤天下已壊而莫能救也臣毎讀史至於其間未嘗<md:KR4h0102_SBCK_006-12b>¶不
切齒熱中不止太息而已迄元之季天人厭亂既極¶天
命真人以聖神文武之資掃除亂略四海英雄坐致闕
下¶沙漠之徼罔不臣服方宵衣旰食以圗雍熈之治凡
漢晉唐¶宋之失今皆無有然而天變於上以致日月星
<pb:KR4h0102_WYG_006-19b>
辰失序或者¶鑑觀前世之失矯枉其弊而又太過者歟
漢賈山有言曰忠¶臣之事君也言切直則不用而身危
不切直則不可以明道¶明主之所急聞忠臣之所以䝉
死而竭之也臣今有芻蕘之¶言雖未足以明道敢切直
言之庶盡忠臣事明主之心乎¶臣聞王者之心上通乎
天王者之動上應乎天審天下之治¶否者則求其端於
王而已天之隂陽五行日月星辰其可見¶也使隂陽交
和五行順序日月星辰得其常天下雖未盡治¶謂之治
<pb:KR4h0102_WYG_006-20a>
焉可也隂陽錯繆五行不得其序日月星辰不得其<md:KR4h0102_SBCK_006-13a>¶行
天下雖無事謂之不治可也稽之天道察之人事而後
可¶以驗治亂之實矣臣觀當今之事太過者有三曰分
封太侈¶也曰用刑太繁也曰求治太速也何以明之日
者君之象也¶月者臣之象也五星者卿士庶人之象也
臣愚不知星術請¶以所聞於經傳并摭前世巳行之得
失者論之詩曰彼月而¶食則維其常隂盛陽㣲則為不
善矣今日刑於月猶之可也¶而曰日月相刑者則月敢
<pb:KR4h0102_WYG_006-20b>
抗於日臣敢抗於君矣切觀¶主上之有天下掃除羣雄
如踣草芥包絡豪傑如臂使指今¶公卿大臣數十萬之
衆戰必勝攻必取者朝廷遣一介之¶使召之則拱手聽
命無敢後時况敢有抗衡者乎傳曰都城¶過百雉國之
害也先王之制大都不過參國之一中五之一小¶九之
一使上下等差各有定制上得以兼乎下下不得以兼乎<md:KR4h0102_SBCK_006-13b>¶上盖所以強榦弱枝以遏亂原而崇治本也國家裂土
分¶封使諸王各有分地以樹藩屏以復古制盖懲宋元
<pb:KR4h0102_WYG_006-21a>
孤立宗¶室不競之弊也然而秦晉燕齊梁楚吳閩諸國
各盡其地而¶封之都城宮室之制廣狹大小亞於天子
之都賜之以甲兵¶衛士之盛臣恐數世之後尾大不掉
然後削其地而奪之權則¶起其怨如漢之七國晉之諸
王否則恃險争衡否則擁衆入¶朝甚則縁間而起防之
無及也此皇天眷國之甚或者譴告¶以相刑之象歟今
議者曰諸王皆天子親子也皆皇太子親¶骨肉也分地
雖廣制度雖侈所謂犬牙相制磐石之宗天下¶服其強
<pb:KR4h0102_WYG_006-21b>
耳豈有抗衡之理邪書曰列爵惟五分土惟三今王¶亦
爵也漢謂諸侯王亦不過三分之位耳禮莫大於分使
王¶侯之國與京畿同則為列國矣尚有君臣之分乎今
秦晉燕<md:KR4h0102_SBCK_006-14a>¶齊梁楚吳閩諸國皆連帯數十城而復優之以
制假之以兵¶議者曷不摭漢晉之事以觀之乎孝景皇
帝漢髙皇帝之孫¶也七國諸王皆景帝之同祖父兄弟
子孫也當時一削其地¶則遽搆兵西向晉之諸王皆武
帝之親子孫也易世之後迭¶相擁兵以危王室遂成五
<pb:KR4h0102_WYG_006-22a>
部雲擾之患由此言之分封踰制¶禍患立生援古證今
昭昭然矣此臣所以為太過者歟昔賈¶誼勸漢文帝早
分諸國之地空之以待諸王子孫謂力少則¶易使義國
小則無邪心向使文帝盡從誼之所言則必無七¶國之
禍願及諸王未之國之先節其都邑之制減其衛兵限¶
其疆理亦以待封諸王之子孫此制一定然後諸王有
聖賢¶之徳行者入為輔相其餘世為藩輔可以與國同
休世世無¶窮矣割一時之恩以制萬世之利以消天變
<pb:KR4h0102_WYG_006-22b>
以安社稷天下<md:KR4h0102_SBCK_006-14b>¶幸甚臣又觀厯代開國之君未有不以
尚徳緩刑而結於民¶心亦有不以專事刑罰而結民心
國祚長短悉由於此三代¶秦漢隋唐享國之數俱在方
册昭然可觀其故何也易曰天¶地之大徳曰生聖人之
大寳曰位何以守位曰仁何以聚人¶曰財理財正辭禁
民為非曰義此可以見天地好生之心與¶聖人守位之
道矣然而禁民為非之義特居末者明不得已¶而用刑
而不專任刑罰也古者斷死刑天子為之撤樂減膳¶而
<pb:KR4h0102_WYG_006-23a>
寓慘怛之意於其間誠以天生斯民立之司牧而教養
之¶俱欲其並生於天地之間也不幸而不率教者入於
其中則¶不得不刑之耳故其仁愛之篤浹於民之肌膚
淪於民之骨¶髓民思其徳愈久而不忘故其子孫享國
久逺者六七百年¶近者亦三四百年豈偶然而已哉今
議者曰宋元中葉之後<md:KR4h0102_SBCK_006-15a>¶紀綱不振專事姑息賞罰無章
以致亡滅此行小仁而滅大¶義雖有其位而不能守之
主上所以痛懲其弊而矯枉之¶者也故制不宥之刑權
<pb:KR4h0102_WYG_006-23b>
神變之法使人知懼而莫測其端也¶臣聞開基之主垂
範百世一動一静必合凖繩使子孫有所¶持守况刑者
民之司命可不慎歟夫刑罰貴乎得中過與不¶及皆非
天討有罪之意也使刑政不立而強暴得以相陵則¶國
非其國矣則刑罰繁苛而政治促急而民無所措手足
矣¶姑以當今刑法言之笞杖徒流死今之五刑也用此
五刑既¶無假貸一出乎大公至正可也而用刑之際多
出聖衷致使¶治獄之吏務從深刻以趨求上意深刻者
<pb:KR4h0102_WYG_006-24a>
多獲功平允者¶多得罪或至以贓罪多寡為殿最欲求
治獄之平允豈易得¶哉近者特㫖雜犯死罪免死充軍
其餘以次倣流徒律又删<md:KR4h0102_SBCK_006-15b>¶定舊律諸條減宥有差此漸
見寛宥全活者衆而¶主上好生之仁已藹然布乎宇内
矣然未聞有戒治獄務從¶平允之條是以法司之治獄
猶循舊弊雖有寛宥之名而未¶見有寛宥之實所謂實
者誠在主上不在臣下也故必有¶罪疑惟輕之意而後
好生之徳洽於民心必有王三宥然後¶制刑之政而後
<pb:KR4h0102_WYG_006-24b>
有囹圄空虚之效此非可以淺淺致也唐太¶宗皇帝謂
侍臣曰鬻棺之家欲嵗之疫匪欲害於人欲利於¶棺售
故耳今法司覈理一獄必求深以成其考今作何法使¶
得平允太宗矯隋之暴刑法務從寛宥猶患及此况今
立法¶嚴宻以矯寛縱能無是失何以明其然也古之為
士者以登¶仕版為榮以罷職不叙為辱今之為士者以
混迹無聞為福¶以受玷不録為幸以屯田工役為必獲
之罪以鞭笞捶楚為<md:KR4h0102_SBCK_006-16a>¶尋常之辱其始也朝廷取天下之
<pb:KR4h0102_WYG_006-25a>
士網羅捃摭務無遺逸¶有司催逼上道如捕重囚比到
京師而除官多以貌選故所¶學或非其所聞而其所用
或非其所學洎乎居官舉動一跌¶於法茍免誅戮則必
屯田工役之科所謂取之盡錙銖用之¶如泥沙率是為
常少不顧惜然此亦豈人主樂為之事哉¶欲人之懼而
不敢犯也切見數年以來誅殺亦可謂不細矣¶而犯者
日月相踵豈下人之不懼法哉良由激濁揚清之不¶明
善惡賢愚之無别議賢議能之法既廢以致人不自勵
<pb:KR4h0102_WYG_006-25b>
而¶為善者怠宋程頥有言曰君子小人常相半也天下
治則小¶人多化為君子而君子多於小人天下亂則君
子多化為小¶人而小人多於君子此言在上之人有以
化之耳有人於此¶亷如夷齊智如良平一或不謹少戾
於法上之人将録其所<md:KR4h0102_SBCK_006-16b>¶長棄其所短而用之乎将舍其
所長捐其所短而置之法乎¶茍取其長而舍其所短則
中庸之才争以為亷為智而成有¶用之君子矣茍取其
短棄其所長為善之人皆曰某亷若是¶某智若是少不
<pb:KR4h0102_WYG_006-26a>
如法朝廷不少貸之吾屬何所容其身乎¶致使今之居
位者多無亷恥當未仕之時則修身畏慎動遵¶律法一
入於官則以禁網嚴宻朝不謀夕遂棄亷恥或事掊¶尅
以備屯田工役之資者率皆是也若是非用刑之煩者
乎¶漢之世嘗徙大族於山陵矣未聞實之以罪人也今
鳳陽¶皇陵所在龍興之地而率以罪人居之以怨嗟愁
苦之聲充¶斥園邑朝廷知非所以恭承宗廟意也近令
就中願入軍籍¶者聽之免罪復官者有之而猶聞有拘
<pb:KR4h0102_WYG_006-26b>
其餘丁家小在屯夫¶有罪之家長既赦而任之以政矣
餘下家小復何罪哉夫強<md:KR4h0102_SBCK_006-17a>¶敵對壘則揚精鼓鋭奮三軍之
氣攻之必克擒之必獲可也今¶賊人偽四大王突竄山
谷如狐如䑕無窟可追以計獲之庶¶或可得而乃勞重
兵以討之彼之驚駭潰散兼之深林大壑¶人跡不能追
蹤之地與之較奔走則彼就熟路而輕行與之¶較死生
則彼負必死之氣三軍之衆孰肯舍死而争鋒哉今¶捕
之數年既無其方而乃歸咎於新附户籍之細民而遷
<pb:KR4h0102_WYG_006-27a>
徙¶之搔動四千里之地雞犬不得寧息况新附之民日
前兵難¶流移他所朝廷許之復業而來歸者今就附籍
矣乃取其¶數而盡遷之是法不信於民也夫有户口而
後田野闢田野¶闢而後賦税増今責守令年増户口正
為是也近者已納税¶糧之家雖承特㫖分釋還家而其
心猶不自是巳起户口雖¶䝉憐恤見留開封聽候今軍
士散漫村落居民不知所為訛<md:KR4h0102_SBCK_006-17b>¶言驚動况太原諸郡外
界邊鄙民心如此甚非安邊之計也¶臣恐自兹之後北
<pb:KR4h0102_WYG_006-27b>
郡户口不復得増矣何者小民易動而難¶安今之小民
以為新籍在官乃見遷徙不報反易逃匿若欲¶遷徙一
槩而遷之我奚先受其殃乎凡此皆臣所謂太過而¶足
以召災異者也未見其可以結民心而延國祚者也晉
郭¶璞有言曰隂陽錯繆皆煩刑所致今之天變豈非煩
刑所致¶者乎臣願自今朝廷宜録大體赦小過明詔天
下修舉八¶議之法嚴禁深刻之吏斷獄平允則超遷之
苛刻聚斂者則¶罷黜之鳳陽屯田之制見任家小在屯
<pb:KR4h0102_WYG_006-28a>
者聽其耕種起科巳¶起户口見留開封者悉放復業當
差如此則人主足以隆好¶生之徳以樹國祚長久之福
而兆民自安天變自消矣昔者¶周自文武至於成康而
後教化大行漢自髙帝至於文景而<md:KR4h0102_SBCK_006-18a>¶後號稱富庶文王
武王髙帝之才非不能使教化行以致富¶庶也盖天下
之治亂氣化之轉移人心之趨向皆非一朝一¶夕之故
致治之道固不可驟至今國家紀元九年于兹偃兵¶息
民天下大定紀綱大正法令修明亦可謂安矣而¶主上
<pb:KR4h0102_WYG_006-28b>
切切以民俗澆漓人不知懼法出而奸生令下而詐起¶
故或朝誅而暮犯者有之昨日所進今日被戮者有之
乃至¶令下而尋改已赦而復收天下臣民莫知適從而
不能相安¶者甚不稱主上求治之心也臣愚謂天下趨
於治也猶堅¶氷之将泮也氷之堅非太陽一日之光能
消之也陽氣發生¶土脈㣲動和氣蒸之然後其融釋然
聖人之治天下亦猶是¶也刑以威之禮以導之漸民以
仁摩民以義而後其化熈熈¶也孔子曰如有王者必世
<pb:KR4h0102_WYG_006-29a>
而後仁此非空言也况今之天下<md:KR4h0102_SBCK_006-18b>¶猶古之天下民俗雖
漓而民好善惡惡之心則未嘗泯也因¶其好善惡惡之
心以正其風俗則求治之道在是矣求治之¶道莫先於
正風俗正風俗之道莫先於使守令知所務使守¶令知
所務莫先於使風憲知所重使風憲知所重莫先於¶朝
廷知所尚則必以簿書期㑹獄訟錢穀之不報為可恕
而¶流俗失世風壊為不可不問而後正風俗之道得矣
風俗既¶正天下其有不治者乎古之為郡守縣令為民
<pb:KR4h0102_WYG_006-29b>
之師帥則以¶正率下導民善使化成俗羙者也征賦期
㑹獄訟簿書固其¶職也今之守令以户口錢糧簿書獄
訟為急務至於農桑學¶校王政之夲乃視為虚文而置
之不問将何以教養黎民哉¶以農桑言之方春州縣下
一文帖里甲回申文狀而已守令¶未嘗親㸃視種蒔次
第旱澇預備之道也以學校言之廪膳<md:KR4h0102_SBCK_006-19a>¶生員國家資之
以取人才之地也今各處師生缺員者多縱¶使具員守
令亦鮮有以禮譲之實作其成器者朝廷切切以¶社學
<pb:KR4h0102_WYG_006-30a>
為重教民之急務故屢行取勘師生姓名所習課業如¶
是之詳今之社學當社鎮城郭或但置立門牌逺村僻
處則¶又具其名耳守令亦未嘗以教養為已任徙具文
案以備照¶刷而已及至憲司分部按臨亦但尋習故常
照依紙上照刷¶亦未嘗差一人廵行㸃視興廢之實上
下視為虚文如此小¶民不知孝悌忠信為何物鬬争之
俗成奸詐之風熾而禮義¶亷恥掃地矣此守令未知所
務之失也風紀之司所以代¶朝廷班導風化訪察善惡
<pb:KR4h0102_WYG_006-30b>
條舉綱目拯治萬事至於聽訟讞¶其一事爾今專以獄
訟為要務以獲贓多者為稱職以事¶蹟少者為闒茸一
有不稱雖有忠臣孝子義夫節婦視為虚<md:KR4h0102_SBCK_006-19b>¶文末節而不
暇舉若是謂之察惡亦近之矣所謂班導風化¶者安在
哉其始但知以去一贓吏決一獄訟為治而不知勸¶民
成俗使民遷善逺罪為治之大者也此風憲未知所重
之¶失也守令親民之官風憲親臨守令之官未知所務
如此所¶以欲求善治而卒未能也王制論鄉秀士升於
<pb:KR4h0102_WYG_006-31a>
司徒曰選士¶司徒論其秀士而升於太學曰俊士大樂
正又論造士之秀¶升諸司馬曰進士司馬辨論官材論
定然後官之任官然後¶爵之其考之詳如此成周得人
為盛今使天下都邑生員考¶於禮部升於太學使厯練
衆職任之以事可以洗厯代舉選¶之陋而上法成周之
制矣然而郡邑生員升於太學或未數¶月遽選入官委
之以郡者間亦有之臣恐此軰未諳時政未¶熟朝廷禮
法不能宣導徳化上乖國政下困黎民雖曰國<md:KR4h0102_SBCK_006-20a>¶家養育
<pb:KR4h0102_WYG_006-31b>
之仁然世間竒材罕有如顔回耿弇鄧禹者固不可¶拘
於常法雖賈誼之材漢朝以其年少難委之開國以來
選¶舉秀才不為不多所任名位不為不重自今數之在
者寕有¶㡬人乎臣恐後人之視今猶今之視昔昔年所
舉之人豈¶不深可痛惜乎凡此皆臣所謂求治太速之
過也昔者宋有¶天下盖三百餘年其始以禮義教其民
當其盛時閭閻里巷¶皆有忠厚之風至於恥言人之過
失至其末年扞城之将至¶力屈計窮則視死如歸忠臣
<pb:KR4h0102_WYG_006-32a>
義士死事者不可勝數雖婦人¶女子羞被汚辱此皆禮
義教之效也元之立國其本固不正¶矣犯禮義之分亷
恥之壊自古未有故其末年棄城叛将䧏¶敵附下者亦
不可勝紀雖老儒碩臣甘心屈辱大将北征以¶來為之
死事者㡬人乎此禮義亷恥不振之弊也令其遺風<md:KR4h0102_SBCK_006-20b>¶流
俗至今未革深可怪也臣謂國家求治之速莫若敦禮
義¶尚亷恥守令則責其先禮義慎征賦而以農桑學校
為急務¶風憲則責其先教化審法律而以平獄緩刑為
<pb:KR4h0102_WYG_006-32b>
最切如此則¶徳澤下流求治之道庶㡬得矣郡邑生員
升於太學須令在¶學肄業或三年精通一經兼習一藝
然後入選或宿衛或辦¶事以觀大臣之能而後任之以
政則其學識兼懋庶無敗事¶且使知禄位皆天之禄位
而可以塞覬覦之心也夫分封有¶制則本支百世矣刑
罰既清則刑期無刑矣崇禮義尚亷恥¶而風移俗易矣
於是主上端拱穆清待以嵗月則隂陽調¶而風雨時諸
福嘉祥莫不畢至矣尚何天變之不消也哉雖¶然臣愚
<pb:KR4h0102_WYG_006-33a>
猥不自度㣲賤廟堂之議輒敢陳説如此是以螻蟻¶之
命試當雷霆之威朝廷茍以詢芻蕘之意而容之憐其
愚<md:KR4h0102_SBCK_006-21a>¶忠言可采者則舉其一二不可采者置之不問将見
天下之¶嘉言日聞於上矣此臣之願也干犯天威罪在
不赦無任瞻¶天仰聖激切屛營之至¶
　　奉天殿災上疏　　　　　　　　鄒　緝¶
臣伏奉勅書以今月初八日奉天殿災勅諭文武羣臣¶
詢求所以致災之由令臣等逐一條陳無隐俾知警懼
<pb:KR4h0102_WYG_006-33b>
以回¶天意臣惟¶陛下敬天勤民之意至深至切未嘗少
怠而羣臣奉行或失¶初意故不能無少過誤致使下民
失所怨讟以興上天眷¶懐遂加譴罰陛下心存警懼咨
訪羣臣惟臣愚昧淺陋不¶足以識致災之由但有所見
不敢遂隐謹採耳目所聞上塵¶聖覧伏惟少垂察焉切
以皇上紹嗣<md:KR4h0102_SBCK_006-21b>¶太祖髙皇帝之統緒建立兩京本所以為
子孫帝王萬世¶之丕基天下萬民尊仰之根本爰自肇
建北京以來焦勞¶聖慮㡬二十年功力浩大費用不貲
<pb:KR4h0102_WYG_006-34a>
調度既廣科派亦繁羣¶臣不能深體聖心致使措置失
宜所需無藝掊尅者多冗¶官濫員内外大小動至千百
使之坐相蠶食耗費錢糧而無¶益於事是以竭盡生民
之膏髓猶不足以供工作之用由是¶財用匱乏莫知所
圗民窮無告猶不之恤夫民之所賴以為¶生者衣食也
而民以百萬之衆終嵗在官供役既不得保其¶父母妻
子遂其樂生之心又不能躬親田畆以事力作使耕¶種
不時農蠶廢業猶且征求益深所取無極至於伐輸桑
<pb:KR4h0102_WYG_006-34b>
棗¶以供薪㸑剥取桑皮以為楮料而民之衣食無所資
矣加之¶官司胥吏横征暴斂日甚一日民生無聊愁歎
滿室且如前<md:KR4h0102_SBCK_006-22a>¶兩嵗買辦青緑顔料本非出産之所而科
派動輒千數百斤¶民無可得則相率斂鈔遍行各處收
買每大青一斤至萬六¶千貫及至進納又多以不中不
肯收受往復展轉當須二萬¶貫鈔方得進受一斤而所
用不足以供一柱一椽之費其後¶既已遣官採辦於出
産之處而府縣買辦猶不為止盖縁工¶匠計料之時惟
<pb:KR4h0102_WYG_006-35a>
務多派以為濫取之利而不顧民之艱苦難¶辦此又其
為害之甚也然此特買辦之一爾其他又有不可¶勝言
者矣且京師者天下之根本人民者京師之根本¶也人
民安則京師安京師安則國本固而天下安此自然之¶
勢也而自營建以來用事之人不思人民為國之本謀
所以¶安輯之乃使羣軰工匠小人假託威勢驅迫移徙
號令方出¶即欲其行力未及施屋已破壊或摧毁其墻
壁或碎其屋瓦<md:KR4h0102_SBCK_006-22b>¶使孤兒寡婦坐受驅迫哭泣號呌力無
<pb:KR4h0102_WYG_006-35b>
所措或當嚴冬極寒¶之時或當酷熱霖潦之際妻子暴
露莫能自蔽倉惶逼迫莫¶知所向所徙之處屋室方完
又復驅令他徙至有三四遷移¶而不能定者及其既去
而所空之地經月逾時工猶未及¶陛下之愛民本甚深
而工作小人横害下民如此其甚¶陛下皆有所不知此
京師人民之受害而不能無怨讟者¶也貪官汚吏徧布
内外剝削之患及民骨髓朝廷毎遣一¶人出差即是其
人養活之計誅求責取至無限量州縣官吏¶應答奉承
<pb:KR4h0102_WYG_006-36a>
惟恐不及間有亷潔自守心存愛民不為承應及¶其還
也即加䜛毁以為不肯辦事朝廷不為審察遽加以¶罪
無以自明是以在外藩司府縣之官聞有欽差官至望
風¶應接惟恐或後上下之間賄賂公行略無畏憚剝下
媚上有<md:KR4h0102_SBCK_006-23a>¶同交易貪汙成風恬不為怪夫小民之所積㡬
何而内外上¶下誅求如此豈能無所怨讟乎今山東河
南山西陜西諸處¶人民饑荒水旱相仍至剝樹皮掘草
根簸稗子以為食而官¶無儲蓄不能賑濟老㓜流移顛
<pb:KR4h0102_WYG_006-36b>
踣道路賣妻鬻子以求茍活¶民窮財匱如此而猶徭役
不休征斂不息京師之内聚集¶僧道㡬萬餘人日食廪
米百餘石而使天下之人糠秕不足¶至食草木此亦耗
蠧食以養無用者也至於報效軍士¶朝廷厚與糧賜使
之就役而乃驕傲横恣不執常役游行往¶來擾害良民
此乃姦詭之人懼還原伍科徭不堪假此為名¶以圗規
避非真有報效之心此豈可以信用之哉朝廷嵗令¶天
下有司織錦緞鑄銅錢遣内官賫往外畨及西北買馬
<pb:KR4h0102_WYG_006-37a>
收¶貨所出常數千萬而所取曾不能及其一二耗費中
國糜敝<md:KR4h0102_SBCK_006-23b>¶人民亦莫甚於此也且錢出外國自昔有禁今
乃竭天下之¶所有以與之此可謂失其宜矣馬至雖多
類皆駑下散與人¶民畜養馬多人少畜養不前及至死
傷輒令賠償馬户貧困¶則復鬻賣子女猶不能償夫國
家之所賴者人民也人民已¶耗土地空虚養馬雖多亦
何所用此又其害之大者昔晉武¶帝徙邊人於河南内
地羣臣皆諌以為不可恐貽他日之患¶武帝不聽其後
<pb:KR4h0102_WYG_006-37b>
卒致五季之亂今乃許令邊塞之人入中國¶賜以鞍馬
弓矢居室牛羊衣服盛具供帳以待之此等皆窺¶覘中
國姦細之人尤其所不可者夫人莫不安土重遷不樂¶
逺徙况此蕃部習俗既殊所性亦異豈肯背其本主違
去鄉¶土而居中國乎是必有可疑不可以不察之也今
宜使之來¶朝之後即遣歸其本國不必留之以為後世
子孫之患也至<md:KR4h0102_SBCK_006-24a>¶於宮觀禱祠之事自古有國者所當深
戒漢武帝嘗極意以¶求之而卒無其驗取譏後世亦宜
<pb:KR4h0102_WYG_006-38a>
去而絶之也古人有言淫¶祀無福况事無益以害有益
蠧財妄費國用無度亦其一耳¶凡此數事皆足以損傷
和氣下失民心上違¶天意怨讟之興實由於此夫奉天
殿者¶陛下正朝之殿所以朝羣臣發號布令出政之所
古之所謂¶明堂也而災首及焉其為災之大自古以來
未之或有誠所¶謂非常之變也非省躬責已深察所以
致災之由大布¶恩澤改革政化以疏滌天下窮困之人
不能以回¶上天譴怒之意也夫應天以實不以文臣願
<pb:KR4h0102_WYG_006-38b>
陛下速下明詔散遣工匠營造之人停止役作使天下
之人¶得遂其父母妻子相安相養之心罷絶下蕃買馬
之役勿令<md:KR4h0102_SBCK_006-24b>¶復出四方外國來朝貢者賜賚而遣之勿使
久居中國有願¶留者亦宜遣令出塞俟三四年後徐復
議之盖四方歸附朝¶貢雖足以為中國之盛然使之久
居於此窺見中國之虚實¶恐非今日之所宜亦非他日
之利也彼皆居心叵測不識恩¶義徒以貪求吾國之貨
賄而已一旦待之有不至必且為吾¶國患矣冗官濫員
<pb:KR4h0102_WYG_006-39a>
宜沙汰之使歸田里有可用者亦使暫歸¶俟其官有闕
則取用之簡㧞賢才申行薦舉嚴考官吏有贓¶貪蠧政
壊法為民之害者在内則令六卿大臣及監察御史¶在
外則令按察司官按覈其實而罪黜之勿復寛貸若有
亷¶能之官善績昭著許令保薦於朝量加陞擢使有激
勸大抵¶敦教化厚風俗勵亷恥勸良善此有國之先務
善有所勸惡¶有所懲則亷恥之道立而姦貪之俗自止
息矣前者常有監生<md:KR4h0102_SBCK_006-25a>¶生員告乞單丁侍親因而獲罪發
<pb:KR4h0102_WYG_006-39b>
充軍者亦乞赦原取回使¶得遂其初心盖其間亦有先
告侍親後以親終已行出仕有¶司不行分理一槩查發
充軍此皆有虧治體難以垂訓將來¶至於宮廟禱祠之
事亦宜罷絶無聽其妄近者大赦天下之¶時法司執滯
常條罪有無大干渉所當赦宥者尚復拘繫亦¶乞重加
湔洗使之自新常為京官者則降出於外勿還舊職¶蠲
除租賦一切征斂科需不急之務悉乞停罷饑荒之民
則¶令所在有司發廪賑濟或官廪不敷則勸令大户之
<pb:KR4h0102_WYG_006-40a>
家出粟¶以賑之官為之主俟有豐收則俾償之凡此皆
天下之大計¶所以保安宗社收拾人心挽回天意而為
國家千萬年¶無窮之命脈今皆舉行之則人心歡悦和
氣可臻民心既固¶國本益安欲為天下蒼生之福子孫
帝王萬世之基莫有<md:KR4h0102_SBCK_006-25b>¶大於此者矣夫國家之所恃以久
長者天命也人心也而¶天命所在常視人心以為去就
未有不得人心而可以保天¶命也未有人心既歸而天
命不歸之者欲和人心必敦教化¶必修禮譲必使之遂
<pb:KR4h0102_WYG_006-40b>
其生養於閭閻之下教化行而禮譲興¶則人知父子君
臣之教尊君親上之義則任之以事驅之¶以役雖勞而
不怨生養遂而衣食足則人知亷恥思樂妻子¶保親族
盜賊息而無争奪陵暴之風矣如此則人心和附天¶命
凝固國家久長之利又莫有過於此者矣奸人細民有
以¶詭術異道而惑人者則抑絶而禁止之使不亂吾民
之教信¶賞罰一號令使人有所守而不為疑惑賜予有
節而不至於¶濫恩財出有經而不至於妄費則國本充
<pb:KR4h0102_WYG_006-41a>
實財用可舒而不¶至於空乏有司百官全其禄廪使有
以養其亷恥天下之人<md:KR4h0102_SBCK_006-26a>¶得以休養於田里之間而有司
官吏無貪殘虐害之政則災¶沴不作太平可臻人心既
和天命攸屬而國之根本自固¶此誠國家之至計保安
天下消弭災變之大者也至於邉防¶守禦之臣則令其
修飭軍伍謹察烽堠以防冦盜此又其所¶當慮於未然
者也今天意如此災變已極不宜復有所造¶作以重勞
其民當還南京奉謁陵廟告以災變之故保養¶聖躬休
<pb:KR4h0102_WYG_006-41b>
息於無為數年之後天意既回始可為之不宜聽¶信小
人之言復有所興作以誤¶陛下於其後彼小人者不知
國家憂戚之大計惟欲諂諛順¶㫖以希倖恩寵而巳若
復聽其言以為無害則誤¶陛下益甚殆非國家之利也
臣不勝惓惓之忠輒冒斧鉞¶之誅謹陳其愚以復明詔
干犯天威不勝恐懼待罪之<md:KR4h0102_SBCK_006-26b>¶至惟¶陛下矜其狂愚少垂
聽鑒¶
　
