# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 8

<md:KR4h0102_SBCK_008-1a>¶　
　
　
　
　
　
　明文衡巻七

<pb:KR4h0102_WYG_008-1a>
欽定四庫全書
　明文衡巻八¶
　　　　　　　　　　　　明　程敏政　編
　奏議
¶
　　登極建言　　　　　　　　　　劉定之¶
翰林院侍講臣劉定之謹題為建言事臣觀自古以來
邉方¶之禍未有甚於今日也古者如晉懐愍之陷於匈
奴宋徽欽¶之留於女真其時皆因邉塞外破藩鎮内潰
<pb:KR4h0102_WYG_008-1b>
救援不集播遷¶無所然後有䝉塵之禍未有若今日天
下之大數十萬之衆¶奉¶上皇至於漠外委以與衛喇特者
也至於晉宋既遭此禍之後¶元帝繼統髙宗嗣服皆舍
棄故都偏安一隅然尚能奮既衰¶之勢以禦方張之敵
使劉曜石勒斂其虐燄而不侵梓宮韋¶后因其講和而
來歸未有若今日額森乗勝入冦直抵京城<md:KR4h0102_SBCK_008-1b>¶奉¶上皇以
來而天下之大數十萬之衆既不能奮武以破敵又¶不
能約和以迎駕聽其自來又聽其自去者也盖¶國勢之
<pb:KR4h0102_WYG_008-2a>
弱久矣雖非¶陛下所能遽使之強然豈可不思其自強
之術而力行之乎¶臣愚無知曉敢條陳所見以俟採擇
其一曰戰陳臣觀昨者¶之戰但知閉營堅壁假託持重
之説而不能出竒盡力以收¶勝捷之功甚至前隊敗而
後隊不救左哨出而右哨不隨宜¶倣宋吳玠吳璘兄弟
三疊陣之法前一行刀楯蹲伏以俟其¶陣最低第二行
矛㦸大鎗立地以俟其陣稍髙後一行騎兵¶弓矢其陣
最髙敵至得互相倚恃迭為救䕶庶㡬不至狼狽¶又敵
<pb:KR4h0102_WYG_008-2b>
騎之來奔騰蕩突必資刀斧以制之昔郭子儀破安禄<md:KR4h0102_SBCK_008-2a>¶山鐵騎用八千人執長刀如牆而進韓世忠破金人拐
子馬¶用五百人執長斧上砍人胸下捎馬足由此言之
刀斧之揮¶霍便捷優於火鎗之遲緩趦趄也其二曰守
禦昨者紫荆居¶庸等闗既不能禦敵之入乂不能遏敵
之出名為闗塞實則¶坦途敵騎之來若長風之驅雲霧
豁然無所底礙盖兵士寡¶弱亭障缺敗蹊隧疎漏非朝
夕之積也今宜增兵士繕亭障¶塞蹊隧如古者畫境分
<pb:KR4h0102_WYG_008-3a>
守之時因其陸地則縱横掘塹名為¶地網因其水泉則
遇處停蓄號曰水櫃或多植榆栁以制奔¶突或多招土
兵以助官軍此皆古所甞為必有效驗今武夫¶悍將多
云古不可泥然商之賢相不云乎事不師古以克永¶世
匪説攸聞此臣老生腐儒之所信其言者也其三曰通
使¶夫通使之職欲其内藴忠信之心外有言語之才昔
漢文帝<md:KR4h0102_SBCK_008-2b>¶遣陸賈使南越用能屈趙陀之膝以去僭號宋
仁宗遣富弼¶使契丹用能結中外之盟以息戰争若賈
<pb:KR4h0102_WYG_008-3b>
弼者所謂藴忠信¶而能言語者也奈何往時專以譯人
駔夫為之哉今後宜用¶文武賢臣備正使之選令通敏
者為之介紹録其動静言語¶纎悉必載回日聞¶奏庶乎
不至招釁起戎矣其四曰招降往年以來䧏人皆留¶居
京師授以官職給以全俸夫非我族類其心必異故昨
者¶或衝破闗塞奔歸故土或乗伺機便冦掠畿甸今宜
乘大兵¶聚集之際遷徙其衆逺居南土禁其種落不許
自相婚媾變¶其衣服不許仍遵故俗或以為兵使與吾
<pb:KR4h0102_WYG_008-4a>
中國之兵部伍相¶雜以牽制之或以為民使與吾中國
之民里甲相錯以染化¶之况又省全俸之給減漕輓之
勞臣嘗於<md:KR4h0102_SBCK_008-3a>¶上皇時言之智謀淺短不足仰動¶天聽然今
者之禍可鑑矣其五曰練兵夫天下之民農夫出¶粟紅
女出布而輸納公上者多以養兵也天下之兵受粟於¶
倉受布於庫而練習武藝者所以為國也向者兵士受
粟¶布於公門而納月錢於私室於是乎手不習攻伐擊
刺之法¶足不習坐作進退之宜目不識旗幟之色耳不
<pb:KR4h0102_WYG_008-4b>
聞金鼓之節¶但見其或負販貨財以為商或習學技藝
以為工而工商之¶所得僅足以補月錢之費盖民之膏
血兵之氣力皆變而為¶金銀以惠奸宄一旦率以臨敵
如驅牛羊以當虎狼㡬何其¶不敗哉今宜痛革月錢之
弊作新操練之政将帥有踵舊弊¶而不改者誅之可也
怠新政而不務者降之可也士卒練習¶既久㧞其勇鋭
者汰其罷軟者糧賞有厚薄費用可節縮矣<md:KR4h0102_SBCK_008-3b>¶其六曰撫
民夫養兵之費既出於民而兵敗之禍民䝉其害¶始也
<pb:KR4h0102_WYG_008-5a>
出費而終也䝉害民其何辜乎况守令之刻削於民猶¶
将帥之刻削於兵也今宜於常年考覈之所黜落三年¶
朝覲之所彈糾者悉加嚴罰而不寛縱至若大臣舉官
有犯¶贓私者必連及舉主夫恩不加於貪吏則貪者寡
矣罰不貸¶於舉主則舉者慎矣民豈不䝉其惠乎民安
而邦本固雖敵¶人外侵而邦本内固此保國永世之良
圖也豈可以目前¶不暇而謂此為迂緩乎其七曰選将
夫将材罕得天之生将¶材豈專在於将門乎販繒屠狗
<pb:KR4h0102_WYG_008-5b>
之夫而漢賴以王被褐捫蝨¶之人而秦賴以霸至於趙
括者豈非趙奢之子然殞首於白¶起王離者豈非王翦
之孫然繫頸於項羽今國家用将有出¶於将門之中者
若石亨楊洪是也有出於将門之外者若于<md:KR4h0102_SBCK_008-4a>¶謙楊善是
也然将能知将宜令其各舉所知不拘門地或以¶勇力
或以計䇿其餘公卿待從亦令各舉所知量能而任之¶
庶乎㧞十得五聞一知二将材由此而充矣其八曰賞
罰夫¶有兵将而無賞罰猶無兵将也将非賞罰無以将
<pb:KR4h0102_WYG_008-6a>
其兵君非¶賞罰無以将其将昨者遣石亨于謙等将兵
禦敵未聞其摧¶陷報㨗迎回鑾輅但迭為勝負互相殺
傷而已雖不足罰¶亦不足賞也今亨自伯爵陞為侯爵
謙由二品陞為一品天¶下之人未聞其功而但見其賞
豈不怠忠臣義士之心乎昔¶漢之圖恢復也所恃者諸
葛亮宋之圖恢復也所恃者張浚¶其人皆忠義素著功
業久立及至街亭之戰不勝而亮降丞¶相之號符離之
役未捷而浚解都督之職待收後效乃復前¶官今宜使
<pb:KR4h0102_WYG_008-6b>
亨等但居舊職勿受新陞以崇亷恥之節以作敵<md:KR4h0102_SBCK_008-4b>¶愾之
氣他日勛名振而爵賞加亦何晚乎夫既與而不忍奪¶
者姑息之政也既進而不肯退者患失之心也¶上不行
姑息之政下不懐患失之心則治平可計日而望矣¶至
於昨有臨陣而死者有棄闗而生者亦宜急加賞罰庶
㡬¶恩及卑賤而人知所勸法行貴近而人知所戒矣其
九曰議¶政向者御史建議欲令大臣入内議政事寢不
行夫¶人主當總攬權綱親決㡬務如大裘之領不可以
<pb:KR4h0102_WYG_008-7a>
倒挈太阿¶之柄不可以倒持凡政事有早朝未及決者
宜日¶御便殿使近臣侍於側大臣奏於前言官察其邪
正而加糾¶彈史官書其言動以示懲勸君臣之間詢謀
疇咨互相可¶否以求至當此前代故事¶祖宗成法也<md:KR4h0102_SBCK_008-5a>¶陛
下遵而行之則決於萬㡬也益以熟而察於百官也益
以¶明聖政益新天命益隆矣若乃仍如前日每事但以¶
奏本進入㫖意批出臣恐偏聽生奸獨任成亂治化無
由¶以底於雍熈也凡此皆其見於政治者而尤必以徳
<pb:KR4h0102_WYG_008-7b>
學為本¶臣請得終言之其十曰徳學夫人主之徳欲其
知如日月¶之明則可以察枉直仁如天地之大則可以
覆羣生勇如雷¶霆之斷則可以收威柄故中庸曰知仁
勇三者天下之逹徳¶也而宋賢相司馬光之告其君仁
宗英宗神宗皆以仁明武¶為言光之所謂仁明武即中
庸之所謂知仁勇也然是豈可¶以易而能哉必本於學
矣成湯之聖學於伊尹武王之聖訪¶於箕子曽謂聖帝
明王全由天資不假學力哉然五經諸史¶之博儒生且
<pb:KR4h0102_WYG_008-8a>
未易徧觀而况於<md:KR4h0102_SBCK_008-5b>¶人主臣謂經莫要於尚書春秋史莫
正於通鑑綱目¶陛下宜留心焉不宜觀其善而避其惡
也夫善惡兼而觀之¶則於為君也既知禹湯文武之所
以興又知桀紂幽厲之所¶以替而趨避審矣於馭内臣
也既知有呂強張承業之忠又¶知有仇士良陳宏志之
惡於馭外臣也既知有蕭曹房杜之¶良又知有李林甫
楊國忠之奸而用舍當矣其為知仁勇之¶助豈不大哉
茍徒若前日使儒臣誦其善而避其惡是猶恐¶道路之
<pb:KR4h0102_WYG_008-8b>
有陷阱閉目而不視恐魚肉之有餒腐擁鼻而不嗅¶其
不至於誤食而嘔噦𡨕行而顛躓者少矣伏惟¶陛下以
不世出之聖當大有為之時誠能本於徳學以見¶於政
治則天下之大尚如金甌之完固而未缺臣見¶國勢可
強讐恥可雪兄弟之恩可全<md:KR4h0102_SBCK_008-6a>¶祖宗之治可復而何難哉
臣干冒天威不勝戰懼伏惟擇¶其言而赦其罪幸甚¶
　　敵情題本¶
司經局洗馬兼翰林院侍講臣劉定之謹題為敵情事
<pb:KR4h0102_WYG_008-9a>
今者¶敵使還期漸近朝廷定議不遣使臣回答意欲致
其來侵¶而撲滅之臣以為待敵國之道但當為應兵不
當為禍始若¶廟堂之輔筭無遺䇿疆埸之將戰有必勝
以暫勞而圖永安¶固臣子所深願豈但淵衷哉倘成敗
猶未可預料則臣尚願¶陛下廣天地之量止雷霆之威
含容収納暫遣使臣其或此¶以和往彼以惡來則足以增
我師之直氣免吾民之怨懟若¶由此暫羈縻之則嵗年
之後國家閒暇選練将卒愈精修¶築城堡愈完賞罰愈
<pb:KR4h0102_WYG_008-9b>
明資械愈充腹裏諸處無饑饉之患口<md:KR4h0102_SBCK_008-6b>¶外各屯有奮發
之勇然後觀釁徐動亦未為晚也今者掌武¶之臣謙譲
退託懼當兵任各部之臣合辭陳請乞回¶睿聽衛所之
兵但有虚數畿甸之民望風遁逃則成敗猶末¶可預料
也明矣¶陛下何汲汲於違衆論信寡謀以萬姓之命僥
一時之勝哉¶臣愚儒不達時務請以古者和敵事勢可
否較之若謂和敵¶之後糜費不貲損我之富則漢文帝
在位二十餘年用繒絮¶等物和匃奴宋仁宗在位四十
<pb:KR4h0102_WYG_008-10a>
餘年用金帛等物和契丹為¶時甚久為數甚多不惜其
費未聞當時謂為不富也今宜比¶此例豈與汴宋之末
敵兵來加而要割藩鎮刼質親王必不¶可和者比哉若
謂和敵之後讐恥未復損我之武則漢髙帝¶先被圍於
平城而後解唐髙祖先屈已於突厥而後伸不報<md:KR4h0102_SBCK_008-7a>¶其讐
未聞當時謂為不武也今宜比此例豈與南宋之初遣¶
使詔諭而羈留父兄黜削尊號必不可和者比哉若謂
和敵¶之後簒弑不討損我之義則冒頓弑其父而婁敬
<pb:KR4h0102_WYG_008-10b>
勸漢髙祖¶通和盖蘇文弑其君而房喬勸唐太宗罷兵
不討其罪未聞¶當時謂為不義也今宜比此例豈與春
秋之法中國亂臣賊¶子在所當討必不可赦者比哉然
臣謂不惜其費不報其讐¶不討其罪者非因循偷安止
於是而已也誠願¶陛下雖未用兵如已用兵常加警勵
雖暫遣使如未遣使常¶加防備攬羣䇿而用以選練將
卒修築城堡明賞罰備資¶械使内無患外有勇然後彼
有釁之時此足以乗之也盖不¶患於彼之無釁而患於
<pb:KR4h0102_WYG_008-11a>
此之無䇿以乗之然尤在¶陛下進聖徳於乾健離明而
不自足勉聖學於日新月盛<md:KR4h0102_SBCK_008-7b>¶而不中止以為用羣䇿之
衡鑑服逺人之根本臣計愚言謬¶望勅大小羣臣公同
博議若但委兵部則臣之言必不見¶從如水投石而生
民之命如以肉試虎少有全理矣盖和戰¶皆所以待敵
而兵部必不以和為請如巫醫皆所以治病而¶巫陽必
不以藥為説各䕶其所短而欲見其所長保身愛國¶者
不可偏聽而當慎擇也干冒天威伏俟罪譴謹題請¶㫖
<pb:KR4h0102_WYG_008-11b>
　　議劉静修薛文清從祀¶
謹按元儒容城劉因徳性剛正學識明悟所作詩文理
趣出¶人意表非腐儒曲學循行數墨者所彷彿而進退
之際安於¶義命若其稱許管㓜安詠嘆陶元亮則傲睨
濁世涕唾禄爵¶之本心可見也是以裕宗不能留世祖
不能致因豈不可謂<md:KR4h0102_SBCK_008-8a>¶之賢也哉然而建言者遽欲以因
列諸孔廟從祀則事體甚¶重不可以不詳議建言者謂
顔子未嘗著書而配享孔子不¶可以因未著書而不之
<pb:KR4h0102_WYG_008-12a>
取夫顔子何可當也孔子之道傳之¶顔子後世取信於
孔子之言其言具於論語載於中庸見於¶孟子存於易
繫辭等書不一而足雖顔子未嘗著書不害其¶為傳道
也譬如蕭何無戰功而髙祖取為漢臣之首房喬無¶戰
功而太宗取為唐臣之首所謂知臣莫若君知弟子莫
若¶師者此之謂也今以因未著書而仰攀顔子為比則
是人臣¶無汗馬之功者皆得攀蕭房為比惡有是理也
哉建言者又¶謂從祀諸賢其中有不能無過者因無過
<pb:KR4h0102_WYG_008-12b>
奈何反不得從祀¶夫及門速肖之徒固有狂狷失中者
矣又有聚斂而聖人斥¶其非吾徒短䘮而聖人言其不
仁者矣然而莫不親炙温良<md:KR4h0102_SBCK_008-8b>¶恭儉譲之徳親受文行忠
信之教髙者名列四科餘者亦皆¶身通六藝是以孔子
家語太史公仲尼弟子列傳備書之以¶為三千之徒此
七十子者其最也然則七十子之有過者亦¶先儒所謂
聖人數其事而責之其所善猶多爾至於左丘明¶以下
經師二十二人有未能深明聖經之㫖者矣又有無威
<pb:KR4h0102_WYG_008-13a>
儀若劉向好諛佞若王肅者矣然而當世衰道微火於
秦黄¶老於漢佛於魏晉之時而此二十二人守其遺經
轉相付授¶講説注釋各竭其才以待後之學者則其為
功殆猶周文武¶成康之子孫雖衰替㣲弱無所振作而
尚能保守姬姓之宗¶祀譜牒以閲厯春秋戰國不亡而
幸存者也雖有大過亦将¶宥之况小失乎今以因無過
與七十子二十二經師有過者¶較量彼此欲得登因於
從祀愚竊以為仲尼素王也七十子<md:KR4h0102_SBCK_008-9a>¶助其創業者二十
<pb:KR4h0102_WYG_008-13b>
二經師助其垂統者也遇其有過議而貸¶之猶得陪從
也非是之比而徒曰我無過可以陪從未之前¶聞也建
言者又謂與因同時若許衡吳澄其徳學無以踰因¶而
亦得從祀因豈得獨遺夫因之於衡澄其徳學無大弗
若¶也其功則有弗若也何也衡以其行道之功澄以其
明道之¶功當元氏奮自朔漠統據華夏其君臣懵焉不
知堯舜禹湯¶文武周公之道傳之孔子孔子傳之其徒
以至於宋之周程¶張朱者其道足以撫世御極而衡首
<pb:KR4h0102_WYG_008-14a>
倡率誨誘之使知是道¶之可行至於澄所作諸經纂言
發揮洞達自朱子以後依經¶立説者鮮克儷之是以我
朝¶太宗文皇帝命儒臣修輯五經四書性理大全於澄
之説多¶所採入澄可謂能明是道者矣而因之説未有
採者則是因<md:KR4h0102_SBCK_008-9b>¶既未若衡之道行於當時又未若澄之道
明於後世其不從¶祀未必為闕典也若乃薛内翰瑄直
躬慕古談道淑徒進無¶附麗退不慕戀勤學好問可謂
文矣歸潔其身可謂清矣是¶以存䝉¶聖知沒錫羙諡其
<pb:KR4h0102_WYG_008-14b>
為皇朝名臣夫何間然然論其於道¶所得以與朱子諸
徒相比並若黄直卿輔廣之親承㣲言金¶履祥許謙之
推衍緒説尚未知可伯仲其間否也而遽欲從¶祀竊恐
世之君子将以建言者為非愚則諛孰敢和附其説¶哉
故愚以為瑄可無施行因則准昨者所議楊龜山例令
其¶所在官司建祠奉祀庶足以伸敬先賢勸勵來學謹
議¶
　　陳言修徳弭災　　　　　　　　章　綸
<pb:KR4h0102_WYG_008-15a>
臣聞之天人相與之際甚可畏也人事為於下則天道
應於<md:KR4h0102_SBCK_008-10a>¶上天戒示於上則人事謹於下此感彼應捷於影
響不可誣¶也以故上天垂戒而災異屢見者此必人事
之失不知自省¶有以致之而譴告警懼仁愛人君如此
之至也然人事之失¶必有其故或用非其人或政有缺
失虐及於民民不安生而¶疾苦嗟怨之聲上聞於天以
故天知之而屢出災異以垂戒¶於下當時上下或不知
其由而天下之人知之故自古帝王¶以及漢唐宋賢君
<pb:KR4h0102_WYG_008-15b>
之於天戒必下求言使凡臣民各陳所¶見極言時政缺
失而不忌諱以見致災之由而¶朝廷聞之亟改其失庶
㡬可回天心而弭災變若徒祈禱宥¶罪及蓄糧儲修堤
岸者此特有司之常事耳至於用人是否¶政事得失因
循姑息而不修改則天心回否未可知也或又¶謂已嘗
詔許諸人直言無隐不必下詔求言此則為臣者失<md:KR4h0102_SBCK_008-10b>¶於
稽古而不以古之聖帝明君期望故也伏乞¶皇上法古
帝王及¶祖宗列聖斷自宸衷下詔求言務使臣民人等
<pb:KR4h0102_WYG_008-16a>
直言極諌各¶指時政缺失以見致災之由取其切當而
隨事修改又乞¶皇上於是而示徹樂減膳之勅大臣於
是而推捐俸救民之¶仁停工役不急之務節侈用濫賜
之財慎差遣之擾民罷補¶官之俸給備救荒之義倉汰
僧徒之蠶食憫逓運人夫之苦¶薄收斂糧儲之重寛農
民之運糧恤軍士之勞役止納粟以¶抑僥倖勸屯種以
蓄邉儲嚴考察以明黜陟信賞罰以示勸¶懲清天下刑
獄之寃滯罪軍民越訴之誣陷修學政以養人¶才之本
<pb:KR4h0102_WYG_008-16b>
原採善言而戒大臣之自用重公輔之名爵杜署職¶之
奔競凡此之類悉勅諸司修改而舉行之乃所以修政<md:KR4h0102_SBCK_008-11a>¶事而安生民回天心而弭災異天下生民何其幸也¶
　
　
　
　
　明文衡巻八

<pb:KR4h0102_WYG_009-1a>
欽定四庫全書
　明文衡卷九
　<md:KR4h0102_SBCK_008-11b>¶　
