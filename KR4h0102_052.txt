# -*- mode: mandoku-view -*-
#+TITLE: 明文衡
#+DATE: 2015-09-23 10:33:12
#+PROPERTY: JUAN 52

<md:KR4h0102_SBCK_051-16b>¶<md:KR4h0102_SBCK_052-1a>¶
<pb:KR4h0102_WYG_052-1a>
欽定四庫全書
　明文衡巻五十二¶
　　　　　　　　　　　　明　程敏政　編
　雜著
¶
　　綱目凡例考異　　　　　　　　汪克寛¶
或問春秋凡例子朱子曰春秋之有例固矣奈何非夫
子之¶所為也夫子作春秋筆則筆削則削㳺夏尚不能
措一辭而¶三傅各立凡例後之言春秋者又各立例殆
<pb:KR4h0102_WYG_052-1b>
將數十百家言¶人人殊學者將安取𠂻哉子朱子筆削
資治通鑑為綱目褒¶貶去取一凖春秋書法别統系以
明大一統之義表歳年以¶倣首時之體辨名號以正名
紀即位改元以正始書尊立崩¶𦵏以叙始終書簒弑廢
徙以討亂賊書祭祀以著吉禮之得¶失書行幸田狩以
著廵遊之荒怠書恩澤制詔以著命令之¶美惡書朝㑹
聘問以著賓禮之是非書封拜黜罷以見賞罰<md:KR4h0102_SBCK_052-1b>¶之當否
書征伐戰功以志用兵之正偽書人事以寓予奪書¶災
<pb:KR4h0102_WYG_052-2a>
祥以垂勸戒片言隻字如持權衡以較輕重銖積黍分
芒¶忽靡忒故手筆凡例一巻備列所以筆削之法學者
據此以¶求綱目之旨不須更設注脚而史外傳心之要
典瞭然在目¶如眎諸掌與傳者之自立例以言春秋葢
不霄壤趐矣然魯¶齋王公刋之金華敬所文君刋之宣
城而傳之未廣也至元¶丁丑友人倪仲𢎞偶得於其友
朱平仲遂以示余余喜其有¶益於後學欲鋟棗俾逺其
傳海寧任用和以其子從余逰聞¶而樂之乃刻諸家塾
<pb:KR4h0102_WYG_052-2b>
余因考其同異以附於後并識其所從¶來之顛末於巻
首云¶
　　歐史十國年譜備證　　　　　　徐一夔¶
五季時十國稱帝改元者七荆楚吳越常行中國年號
歐陽<md:KR4h0102_SBCK_052-2a>¶公五代史著十國世家年譜於吳越云聞之故老
亦嘗稱帝¶改元而求其事迹不可得獨得其封落星石
為寳石山制書¶稱寳正六年辛卯始信其改元歐史所
据者以此所以不他¶見者疑其年號止行於國中而不
<pb:KR4h0102_WYG_052-3a>
行於外國後并諱之至正¶中余避亂海寜州之東有姓
許者嘗闢巨室得古墓一内有¶誌磚葢錢氏將許俊墓
也俊年十八從軍以驍勇有戰功累¶官至節度使都押
牙兼御史中丞寳正三年卒𦵏於此所載¶年月甚明此
又錢氏改元之一證也惜乎歐公未之見爾鏐¶殄巢殺
宏誅昌以有兩浙之地又貢獻中朝不絶若無稱帝¶改
元事當唐明宗即位之初安重誨用事鏐致書重誨渉
慢¶重誨大怒㑹使臣烏昭遇韓玫使鏐還朝玫誣昭遇
<pb:KR4h0102_WYG_052-3b>
稱臣舞¶蹈重誨遂奏削鏐王爵鏐葢有激而然而鏐卒
之歳實為明<md:KR4h0102_SBCK_052-2b>¶宗改元長興之壬辰則寳正六年之明年
也重誨被殺當長¶興二年夏而元瓘自陳復鏐王爵則
在重誨既死之後故元¶瓘襲位不復改元其事可見巳
以余觀之鏐自梁末帝貞明¶二年加天下兵馬都元帥
開府置官屬唐莊宗入洛以厚獻¶故得賜玉冊金印自
稱吳越國王更名所居曰宫殿官屬皆¶稱臣遣使封拜
海中諸國君長至如俊者以分言之一陪臣¶爾亦授前
<pb:KR4h0102_WYG_052-4a>
項職名儼然行帝者事矣奚待重誨見絶而然歐¶公去
五代未逺故老所云葢可信也當時十國皆非中國有¶
鏐之稱帝改元與否亦不足較第録所見以備歐史之
一證¶云爾¶
　　深衣考　　　　　　　　　　　朱　右¶
上古巢居穴處間衣鳥獸之皮以自蔽軒轅氏作制衣
裳以<md:KR4h0102_SBCK_052-3a>¶示象公侯等數上下不紊自夫王澤一熄嬴劉迭
興古制茫¶昧曲臺講禮僅存深衣一篇鄭氏箋注既有
<pb:KR4h0102_WYG_052-4b>
未當世代没革¶襲以成俗無復復古之意矣宋司馬文
正公始制深衣為燕¶居常服士大夫徃徃效之紹興間
太常博士王普著深衣制¶度追合古人文公朱子脩入
家禮趙公汝梅又著深衣説明¶白簡易未免互有得失
近世天台牟氏仲裴刋誤慈溪馮氏¶公亮考證皆有發
明右生也晚不獲承諸君子緒論而竊有¶志焉輒考禮
經及先儒諸氏之説求合古制使宜今可服庻¶幾好古
博雅者有所稽而不惑於紛紜之議作深衣考
<pb:KR4h0102_WYG_052-5a>
深衣之制¶
以白纖布為之¶
　古者用十五升布鍛濯灰治升八十縷今人為布無
　升數<md:KR4h0102_SBCK_052-3b>¶當用細密布潔白者¶
度用指尺¶
　取各人中指中節以兩尖相距為寸今人用折尺亦
　彷彿¶
衣二幅屈其中為四幅
<pb:KR4h0102_WYG_052-5b>
　前後長居身三之一强自領至要王氏謂衣二尺二
　寸則¶恐傷太長當掖下則裁至袼外屬於袂¶
衽二幅¶
　衽説文曰衣衿注交衽為衿爾雅衣皆為襟通作衿
　正義¶云深衣外衿之邊有縁則深衣有衽明矣宜用
　布一幅交¶解裁之上尖下濶内連衣為六幅下屬於
　裳玉藻曰深衣¶衽當旁王氏謂袷下施衿趙氏謂上
　六幅皆是也
<pb:KR4h0102_WYG_052-6a>
裳十二幅<md:KR4h0102_SBCK_052-4a>¶　長與身等經曰短毋見膚長毋被土玉藻曰深衣要
　半下¶齊倍要宜用布六幅斜裁上廣六寸下廣尺有
　二寸上屬¶於衣當要若人體大小又隨宜而廣狹之¶
袼之髙下可以運肘(格音/各)¶
　袼衣袂當掖之縫也¶
袂之長短反屈之及肘¶
袪與袼平
<pb:KR4h0102_WYG_052-6b>
　袪袂口也舊制尺有二寸今時制宜稍小¶
袂中及齊與身叅而圜之(齊音/咨)¶
　齊謂袂下當縫處經曰袂圜以應規¶
要七尺二寸¶
　當裳之上際王氏謂要中三　葢袪尺有二寸圜之
　為二<md:KR4h0102_SBCK_052-4b>¶尺四寸則要七尺二寸¶
袷二寸交而方(袷音/刼)¶
　袷交領也玉藻曰深衣袷二寸注曲領也經曰曲袷
<pb:KR4h0102_WYG_052-7a>
　如規¶以應方¶
鈎邊續衽¶
　邊謂邉縫也衽邊斜幅既無旁屬别裁直布而鈎之
　續之¶衽下若今之貼邊經曰續衽鉤邊正以鈎邊續
　於衽也後¶人不察至有無衽之衣或有衽亦加鈎邊
　則於袷領相妨¶身服不宜姑正之以俟知者馮氏謂
　鈎邊乃要問當縫處¶亦非也¶
縁廣寸半
<pb:KR4h0102_WYG_052-7b>
　縁純也領與袂口齊邊皆縁經曰具父母大父母純
　以續<md:KR4h0102_SBCK_052-5a>¶具父母純以青孤子純以素今人常居年老宜
　縁以皂(純之/¶瓦切)¶
負繩及踝以應直(踝胡/瓦切)¶
　謂自領下衣與裳連縫直下如繩今之背縫也¶
下齊如權衡以應凖¶
　齊衣下縫也¶
帶廣四寸
<pb:KR4h0102_WYG_052-8a>
　以白繒夾縫之其長圍要而結於前復通屈四寸為
　兩細¶垂其餘為紳玉藻曰天子素帶朱裏終辟諸侯
　素帶終辟¶大夫素帶辟垂注終兄也辟縁也克辟盡
　縁之也細兩耳¶也天子諸侯從要後至紳皆縁之大
　夫縁其兩耳及紳士¶惟縁其紳爾餘皆不縁也<md:KR4h0102_SBCK_052-5b>¶紳長三尺辟二寸(辟音/壁)¶
　辟邊縁也兩旁各廣一寸為二寸¶
約用組三寸
<pb:KR4h0102_WYG_052-8b>
　組綬屬以絲為之帶廣難紹而易解故用組貫其細
　而約¶之¶
冠用緇布¶
　緇黒色宜用烏紗而加漆焉上有辟積五縫向左為
　吉加¶武巻於冠後今人屬武於冠前有純如今人加
　夾於額者¶簪用象横貫之¶
幅巾加於冠¶
　古冠無巾今人加以巾覆之巾用烏紗方幅似今頭
<pb:KR4h0102_WYG_052-9a>
　巾但¶直縫其頂而殺其兩端爾<md:KR4h0102_SBCK_052-6a>¶屨用白¶
　古者屨順裳色夏布屨冬皮屨士冠禮曰𤣥端黒屨
　素持¶白屨則深衣屨宜用白約繶純用緇絇屨頭飾
　用絛或用¶繒屈為之繶牙底相接之縫亦綴以絛以
　為行戒純屨縁¶口也或黑屨則飾以青又著綦屨繫
　也其色同上(絇其余切/繶施¶力切)¶
　　申屠子迪毁曹操廟文　　　　　唐　肅
<pb:KR4h0102_WYG_052-9b>
操之不臣於漢天下後世莫不知也而夷陵獨有廟夷
陵之¶民皆愚邪夷陵自有廟來國不一姓官不一人而
未有毁之¶者凡仕於夷陵者皆愚邪非也夷陵之民不
皆愚或知毁而¶不能毁者力不逮也仕於夷陵者亦不
皆愚或可毁而不敢¶毁者勇不勝私也雖然知毁而不
能毁者非愚也可毁而不毁<md:KR4h0102_SBCK_052-6b>¶者誠愚也申公以一介吏獨
有事於此視之民則力足以¶有為視之官則勇足以勝
私不流于俗不惑于禍使愚者駭¶不愚者悅也得非偉
<pb:KR4h0102_WYG_052-10a>
歟嗚呼操之鬼逺矣雖毁之不足以誅¶之然公之為亦
非以誅操也欲後世不臣如操者有所懼也¶
　　書博雞者事　　　　　　　　　高　¶啟
博雞者袁人素無賴不事産業日抱雞呼少年博市中
任氣¶好鬬諸為里俠者皆下之元至正間袁有守多惠
政民甚愛¶之部使者臧新貴將按郡至袁守自負年徳
易之聞其至笑¶曰臧氏之子也或以告臧臧怒欲中守
法㑹袁有豪民常受¶守杖知使者意嗛守即誣守納巳
<pb:KR4h0102_WYG_052-10b>
賕使者遂逮守脇服奪其¶官袁人大憤然未有以報也
一日博雞者遨于市衆知有為¶因譲之曰若素名勇徒
能藉貧孱者耳彼豪民恃其貲誣去<md:KR4h0102_SBCK_052-7a>¶賢使君袁人失父
母若誠丈夫不能為使君一奮臂邪博雞¶者曰諾即入
閭左呼子弟素健者得數十人遮豪民於道豪¶民方華
衣乗馬從羣奴而馳博雞者直前捽下提毆之奴驚¶各
亡去乃褫豪民衣自衣復自䇿其馬麾衆擁豪民馬前
反¶接徇諸市使自呼曰為民誣太守者視此一歩一呼
<pb:KR4h0102_WYG_052-11a>
不呼則¶杖其背盡創豪民子聞難鳩宗族僮奴百許人
欲要簒以歸¶博鷄者逆謂曰若欲死而父即前鬬否則
闔門善俟吾行市¶畢即歸若父無恙也豪民子懼遂杖
殺其父不敢動稍斂衆¶以去袁人相聚從觀歡動一城
郡録事駭之馳白府府佐快¶其所為隂縱之不問日暮
至豪民第門捽使跪數之曰若為¶民不自謹冒使君杖
汝法也敢用是為怨望又投間衊汚使¶君使罷汝罪宜
死今姑貸汝後不善自改且復妄言我當焚<md:KR4h0102_SBCK_052-7b>¶汝廬戕汝
<pb:KR4h0102_WYG_052-11b>
家矣豪民氣盡以額叩地謝不敢乃釋之博雞者¶因告
衆曰是足以報使君者未邪衆曰若所為誠快然使君¶
寃未白猶無益也博雞者曰然即連楮為巨幅廣二丈
大書¶一屈字以兩竿夾掲之走訴行御史臺臺臣弗為
理乃與其¶徒日張屈字遊金陵市中臺臣慙追受其牒
為復守官而黜¶臧使者方是時博雞者以義聞東南髙
子曰余在史館聞翰¶林天台陶先生言博雞者之事觀
袁守雖得民然自喜輕上¶其禍非外至也臧使者枉用
<pb:KR4h0102_WYG_052-12a>
三尺以讐一言之憾固賊盭之¶士哉第為上者不能察
使匹夫攘袂羣起以伸其憤識者固¶知元政紊弛而變
興自下之漸矣¶
　　志夢¶
余與同郡謝𤣥懿俱在<md:KR4h0102_SBCK_052-8a>¶内府教胄子今年正月十一日
之夜啟夢與𤣥懿晨候¶午門若將趨朝者有揖余二人
言曰二君當遷且顧國子祭¶酒梁公曰諸生盡以屬公
余愕曰得無有逺調乎曰不然煩¶傅開平王爾既寤明
<pb:KR4h0102_WYG_052-12b>
日以告𤣥懿私相與識之越三日既望¶故事當率諸生
入覲方敘立右順門内梁公傳㫖下曰¶勅諸生出受業
太學二君俟後命言既引諸生去啟亦隨¶出明旦將朝
中使急召啟二人曰有㫖命開平王二子侍¶學東宫俾
爾授之經宜趨入𤣥懿顧余笑共歎其夢之神¶也二月
二十日之夜𤣥懿夢與啟同被召至¶上所上授以一紙
若告身者𤣥懿受而忘拜竊視其文有翰¶林院三字焉
繼授啟啟拜受之明日以告啟亦私相與識之¶越六日<md:KR4h0102_SBCK_052-8b>¶
<pb:KR4h0102_WYG_052-13a>
上御奉天門宰執並侍小黄門召啟陞¶上顧中書右丞
汪公曰諸儒在學乆且皆有文行而令以布¶衣遊吾門
可乎汝亟以翰林之職處之因趣謝時𤣥懿以事¶出獨
不得拜焉明日遂各授職有差而啟與𤣥懿皆得編修¶
官云於是益共歎其夢之神也七月十五日之夜𤣥懿
母夫¶人林氏夢中使舁二厨授兩家發各有白金在焉
其家捧視¶則化為炭間以告吾婦余與𤣥懿聞之竊怪
其説稍隠不若¶向二夢之著又不知𤣥懿所得獨化為
<pb:KR4h0102_WYG_052-13b>
炭何也然亦私相與¶識之至二十八日暮出院還舎有
控馬馳召余二人¶上御闕樓俟焉既見奬諭良乆面拜
啟戸部侍郎𤣥懿吏部¶郎中啟以年少未習理財且不
敢驟膺重任辭去𤣥懿亦辭¶上即俞允各賜内帑白金
命左丞相宣國公給牒放還於鄉<md:KR4h0102_SBCK_052-9a>¶既出都門與𤣥懿家
共舟而東其二弟為余言累重多負賜¶金已盡費况歸
無舊業相共歎咨尤其兄之早辭余因話兹¶夢以解之
乃始悟厨為除炭為歎愈共歎其夢之神也夫自¶周官
<pb:KR4h0102_WYG_052-14a>
六夢之職廢學者莫能通其説前史所載夢之符於事¶
者甚衆余嘗疑其誣焉今是三夢者不由因思而生得
於恍¶惚啽囈之間而可徴灼灼如此知未至若既徃無
少忒焉其¶事之偶然者歟將人之禍福將至有司之者
或預以相告歟¶抑精神靈爽有所感通而特兆於是歟
何其神也是知凡得¶喪之數固皆定於㝠㝠而無能逃
焉者矣夫以吾二人一官¶之遷一命之授與區區之進
退猶然而况其大者乎然則士¶之生也惟當自盡其所
<pb:KR4h0102_WYG_052-14b>
宜為外者一委命順於數而無所容¶心焉可也而世之
惑者猶將役其智力騖馳於軋敓排狠之<md:KR4h0102_SBCK_052-9b>¶塲欣戚膠擾
至死而不之察豈非昧哉余欲書此以覺之懼¶有誚夫
誕也乃私識之且貽𤣥懿聊相與自警焉今年洪武¶庚
戍也¶
　
　
　明文衡巻五十二
