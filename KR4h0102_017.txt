# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 17

<md:KR4h0102_SBCK_016-10b>¶<md:KR4h0102_SBCK_017-1a>¶
<pb:KR4h0102_WYG_017-1a>
欽定四庫全書
　明文衡巻十七¶
　　　　　　　　　　　　明　程敏政　編

　箴　銘¶
　　磨兠堅箴　　　　　　　　　　宋　濂¶
　　　昔李侍郎敦立嘗掲磨兠堅三字於坐隅磨兠
　　　堅者古之¶慎言人也其善於自防者哉為著箴
　　　曰
<pb:KR4h0102_WYG_017-1b>
磨兠堅慎勿言口為禍門昔人之云磨兠堅人各有心
山髙¶海深磨兠堅髙不知極深不可測磨兠堅言出諸
口禍隨其¶後磨兠堅鐘鼓之聲因扣而鳴磨兠堅不扣
而鳴必駭衆聴¶磨兠堅唯口之則守之以黙守之以黙
是曰𤣥德磨兠堅磨¶兠堅慎勿言¶
　　續丹扆箴　　　　　　　　　　王　禕¶
　　　官箴王闕古之誼也唐李衛公獻丹扆六箴於
　　　其君立意<md:KR4h0102_SBCK_017-1b>¶措辭分章指事忠愛之道藹然可觀
<pb:KR4h0102_WYG_017-2a>
　　　其殆有所諷刺而救¶君於失得箴諫之誼者矣
　　　然其言之猶乏剴切君子病焉¶禕不自揆因掇
　　　衛公之餘㫖取夫善可為訓惡可為戒而¶人臣
　　　所難言者極言之作續丹扆六箴¶
天運不息昏昕有恒有恒伊何宵終則明人君體天夙
興在¶廷宵向終矣君胡不興宵終不明天運乃愆宵終
不興君斯¶違天珮玉晏鳴荒淫用宣鷄鳴而起大舜稱
賢¶(右宵/衣箴)
<pb:KR4h0102_WYG_017-2b>
維衮與冕君服堂堂以朝以祭視瞻所宗玉衣示侈商
祚以¶亡估服稱妖漢室乃傾一服之華若未過靡孰知
禍殃鮮不¶職此皇王所戒不物不軌三服罷官著美惇
史¶(右正/服箴)<md:KR4h0102_SBCK_017-2a>¶為天下君職在養民匪以天下徒奉一人取民有制壤
奠式¶陳貢獻無藝喪亂之因淫聲冶色使君聾瞽竒物
異品竟亦¶何補却蛤焚裘為事非鉅儉德著聞齊風堯
禹¶(右罷/獻箴)
<pb:KR4h0102_WYG_017-3a>
臣言劘君如批逆鱗大誅小斥何益於臣臣豈求益凡
以益¶君君弗臣聴匪愚則昏從若轉圜是謂能改一事
十諫庶無¶後悔聖維堯舜芻蕘猶采拒諫遂非不敗奚
待¶(右納/誨箴)¶
人心不同有如其面面則易知心實難見心之姦邪隂
運潛¶變審之察之貴在能斷秦斯豈訐唐杞非䛕欺君
誤國面是¶心殊此而弗辨家國淪胥知人則哲欽哉聖
謨¶(右辨/邪箴)<md:KR4h0102_SBCK_017-2b>¶
<pb:KR4h0102_WYG_017-3b>
春秋謹始大易知幾思患預防必防其微莽卒簒漢貂
終危¶齊惟微弗防遂至噬臍不觀堅氷其初履霜滔天
之水實由¶濫觴惡過無小雖小勿將積之乆矣社覆宗
亡¶(右防/微箴)¶
　　官箴上　　　　　　　　　　　劉　基¶
維天生民㒩㒩蚩蚩有欲罔制迺豹迺螭爰立之君載
作之¶師式養式教毋汩秉彛嗟爾司牧代君撫綏君禄
我食君令¶我施邦本弗固庶事咸隳受寄匪輶敢不肅
<pb:KR4h0102_WYG_017-4a>
祗治民奚先字¶之以慈有頑弗迪警之以威振惰奬勤
拯艱息疲疾病顛連¶我扶我持禁暴戢姦損贏益虧如
農植苗蚤夜孜孜澇疏旱¶溉無容稗秕如良執輿順以
導之無俾旋濘彊策以馳慈匪¶予愛帝命溥時威匪予
憎國有恒規弱不可陵愚不可欺剛<md:KR4h0102_SBCK_017-3a>¶不可畏媚不可隨
無取我便置人於危無避我謗見義不為¶天鑒孔昭民
各有思惠之斯懷推之乃離譽不可驕器惡滿¶欹謗不
可怒退省吾私人有恒言視民如兒無反厥好以暴¶予
<pb:KR4h0102_WYG_017-4b>
知是用作箴敢告執羈¶
　　官箴中¶
在昔隆古分封國都付之以民俾養勿瘏上下恊心各
保乃¶區明庶考績昭哉範模秦廢聖制代德以狙刀筆
之權始歸¶吏胥弄法舞文聾癡瞽愚流波至今一任簿
書行立公庭如¶鴈如鳬我欲是求我利是趨摩揣官情
以逞覬覦官惟好貨¶我甘以苴官惟好名我逢以諛官
惟畏嫌我疑以汙官惟好¶惰我淫以娛官惟好猜惑以
<pb:KR4h0102_WYG_017-5a>
多途官惟好威道以掊&KR0008;語黙¶有為俯仰有須覘容察
辭助忿乘愉法度盈口奸邪滿軀蠱<md:KR4h0102_SBCK_017-3b>¶智迷昧欺庸陷迂
俾奸作惡以紫為朱未獲官心嫗嫗儒儒¶亦既獲止如
登天衢傲兀民士憑淩里閭惡積禍來官與之¶俱人有
恒言遇吏如奴堅防固隄猶恐或窬矧曰聴之百姓¶何
辜是用作箴敢告僕夫¶
　　官箴下¶
無謂余明人莫能昧離婁善察不識其背無謂予能人
<pb:KR4h0102_WYG_017-5b>
莫敢¶欺校人烹魚子産弗知立事惟公燭詐惟誠小節
勿固小慧¶勿行無矜我亷守所當為無沽我名以生衆
疑何以簡訟決¶之使通何以弭貪慎檢乃躬去讒斥佞
逺吏近民待人以寛¶律已以勤無咎人弗信忱至斯孚
無患人不聞惟德不孤德¶以進善威以挫姦德不可偏
威不可煩無謂彼富我必極之¶無謂彼貧我必直之持
心如衡以理為平無為避嫌以縱無<md:KR4h0102_SBCK_017-4a>¶情人有恒言為臣
不易是用作箴敢告有位
<pb:KR4h0102_WYG_017-6a>
　　吾友會稽樓文淵常持誠敬謙謹四字誠敬所以
　　存¶乎心謙謹所以施之事也因作箴以貽之¶
　　　　　　　　　　　　　　　　貝　瓊¶
昔熊渠子夜行道逢伏虎引弓射之沒鏃飲羽金石之
堅惟¶誠可通矧乎有知何逺弗從故事神則必假治人
則必化嗟¶時益偷毎設機而尚詐是知治心之要在乎
不欺茍内外如¶一吾又何為(右誠/箴)¶
知伯五賢實禍之基藍臺一會戯康子而侮段規卒為
<pb:KR4h0102_WYG_017-6b>
韓魏¶禽遂貽千載之譏是以古人必敬為主茍忽乎秋
毫所喪奚¶補亦有冀缺夫婦如賔遂舉於隴畆以佐晉
君得失之微榮¶辱之大一出一入勉哉無懈(右敬/箴)<md:KR4h0102_SBCK_017-4b>¶淩人者恒為人尤下人者恒寡吾仇故善有不可爭勞
有不¶可伐處於朝則國和處於室則家悅噫盈必招損
惟卑益尊¶大易之言守而勿諼(右謙/箴)¶
陟彼太行羊腸九折防其銜轡遵其軌轍既及乎坦途
乃騁¶而馳車僨馬驚吾傷亦宜嗚呼禍恒伏於至微必
<pb:KR4h0102_WYG_017-7a>
致謹其所¶事匪險之為虞無虞吾焉可恃爰作斯箴永
為人規式戒其¶怠長樂公是師(右謹/箴)¶
　　家人箴(十五首/)　　　　　　　　方希古¶
　　　論治者常大天下而小一家然政行乎天下者
　　　世未嘗乏¶而教洽乎家人者自昔以為難豈小
　　　者固難而大者反易¶哉蓋骨肉之間恩勝而禮
　　　不行勢近而法莫舉自非有德¶而躬化發言制
　　　行有以信服乎人則其難誠有甚於治民<md:KR4h0102_SBCK_017-5a>¶者是
<pb:KR4h0102_WYG_017-7b>
　　　以聖人之道必察乎物理誠其念慮以正其心
　　　然後¶推之脩身身既脩矣然後推之齊家家既
　　　可齊而不優於¶為國與天下者無有也故家人
　　　者君子之所盡心而治天¶下之凖也安可忽哉
　　　余病乎德無以刑乎家然念古之人¶自修有箴
　　　戒之義因為箴以攻已缺且與有志者共勉焉¶
　　　正倫¶
人有常倫而汝不循斯為匪人天使之然而汝舍旃斯
<pb:KR4h0102_WYG_017-8a>
為悖¶天天乎汝棄人乎汝異曷不思邪天以汝為人而
忍自絶為¶禽獸之歸邪¶
　　　重祀¶
身烏乎生祖考之遺汝哺汝歠祖考之資此而可忘孰
不可¶為尚嚴享祀式敬且時<md:KR4h0102_SBCK_017-5b>¶　　　謹禮¶
縱肆怠忽人喜其佚孰知佚者禍所自出率禮無愆人
苦其¶難孰知難者所以為安嗟時之人惟佚之務尊卑
<pb:KR4h0102_WYG_017-8b>
無節上下¶失度謂禮為偽謂敬不足行悖理越倫卒取
禍刑遜讓之性¶天實錫汝汝手汝足能俯興拜跪曷為
自賊恣傲不恭人或¶不汝誅天寧汝容彼有國與民無
禮猶敗矧予眇微奚時弗¶戒由道在已豈誠難邪敬兹
天秩以保室家¶
　　　務學¶
無學之人謂學為可後茍為不學流為禽獸吾之所受
上帝¶之衷學以明之與天地通堯舜之仁顔孟之智聖
<pb:KR4h0102_WYG_017-9a>
賢盛德學¶焉則至夫學可以為聖賢侔天地而不學不
免與禽獸同歸¶烏可不擇所之乎噫<md:KR4h0102_SBCK_017-6a>¶　　　篤行¶
位不若人愧恥以求行不合道恬不加修汝德之凉僥
倖髙¶位秪為賤辱疇汝之貴孝弟乎家義讓乎鄉使汝
無位誰不¶汝臧古人之學修己而己未至聖賢終身不
止是以其道碩¶大光明化行邦國萬世作程汝曷弗效
易自滿足無以過人¶人寧汝服及今尚少不勇於為迨
<pb:KR4h0102_WYG_017-9b>
其將老雖悔何追¶
　　　自省¶
言恒患不能信行恒患不能善學恒患不能正慮恒患
不能¶逺改過患不能勇臨事患不能辨制義患乎巽懦
御人患乎¶剛褊汝之所患豈特此耶夫焉可以不勉¶
　　　絶私¶
厚已薄人固為自私厚人薄已亦匪其宜大公之道物
我同<md:KR4h0102_SBCK_017-6b>¶視循道而行安有彼此親而宜惡愛之為偏疎而
<pb:KR4h0102_WYG_017-10a>
有善我何¶惡焉愛惡無他一裁以義加以絲毫則為人
偽天之恒理各¶有當然孰能無私忘已順天¶
　　　崇畏¶
有所畏者其家必齊無所畏者必怠而睽嚴厥父兄相
率以¶聽小大祗肅靡敢驕横於道為順順足致和始
若難能其美¶實多人各自賢縱私殖利不一其心禍敗
立至君子崇畏畏¶心畏天畏已有過畏人之言所畏者
多故卒安肆小人不然¶終履憂畏汝今奚擇以保其身
<pb:KR4h0102_WYG_017-10b>
無謂無傷陷于小人¶
　　　懲忿¶
人言相忤遽愠以怒汝之怒人彼寧不惡惡能興禍怒
實招¶之當忿之發宜忍以思彼言誠當雖忤為益忤我
何傷適見<md:KR4h0102_SBCK_017-7a>¶其直言而不當乃彼之狂狂而能容我道之
光君子之怒審¶乎義理不深責人以厚處已故無怨惡
身名不隳輕忿易忤¶小人之為人之所慕實在君子考
其所由君子鮮矣言出乎¶汝烏可自為以道制欲毋縱
<pb:KR4h0102_WYG_017-11a>
汝私¶
　　　戒惰¶
惟古之人既為聖賢猶不敢息嗟今之人安於卑陋自
以為¶德舒舒其學肆肆其行日月邁矣將何成名昔有
未至人閔¶汝少壯不自强忽其既耄嗚呼進乎止乎天
實望汝云何而¶忍無聞以沒齒乎¶
　　　審聴¶
聴言之法平心易氣既究其詳當察其意善也吾從否
<pb:KR4h0102_WYG_017-11b>
也舍¶之勿輕於信勿逆於疑近習小夫閨閤嬖女為讒
為佞類不<md:KR4h0102_SBCK_017-7b>¶足取不幸聴之為患實深宜力拒絶杜其邪
心世之昬庸多¶惑乎此人告以善反謂非是家國之亡
匪天伊人尚審爾聴¶以正厥身¶
　　　謹習¶
引卑趨髙歲月劬勞習乎汙下不日而化惟重惟黙守
身之¶則惟詐惟佻致患之招嗟嗟小人以患為美側媚
傾邪矯飾¶誕詭告以禮義謂人已欺安於不善莫覺其
<pb:KR4h0102_WYG_017-12a>
非彼之不善為¶徒孔多懼其化汝不慎如何¶
　　　擇術¶
古之為家者汲汲於禮義禮義可求而得守之無不利
也今¶之為家者汲汲於財利財利求未必得而有之不
足恃也舍¶可得而不求求其不足恃者而以不得為憂
咄嗟乎若人吾<md:KR4h0102_SBCK_017-8a>¶於汝也奚尤¶
　　　慮逺¶
無先已私而後天下之慮無重外物而忘天爵之貴無
<pb:KR4h0102_WYG_017-12b>
以耳¶目之娛而為心腹之蠧無茍一時之安而招終身
之累難保¶而易縱者情也難完而易毁者名也貧賤而
不可無者節之¶貞也富貴而不可有者意氣之盈也¶
　　　慎言¶
義所當出黙也為失非所宜言言也為愆愆失奚自不
學所¶致二者孰得寧過於黙聖於鄉黨言若不能作法
萬年世守¶為經多言違道適貽身害不忍須臾為禍為
敗莫大之惡一¶語可成小忿弗思罪如丘陵造怨興戎
<pb:KR4h0102_WYG_017-13a>
招尤速咎孰為之端¶鮮不自口是以吉人必寡其辭㨗
給便佞鄙夫之為汝今欲<md:KR4h0102_SBCK_017-8b>¶言先質乎理於理或乖慎勿
啟齒當言則發無縱誕詭匪善¶曷陳匪義曷謀善言取
辱則非汝羞¶
　　却兼味箴　　　　　　　　　　王　紳¶
　　　昔范文正公至晚必思平日所為事與所奉者
　　　直則瞑目¶鼾睡或有不及必竟夕踧踖不寧其
　　　自持之功若此故能¶成其德業心切慕之而未
<pb:KR4h0102_WYG_017-13b>
　　　能效也且慮歲月迅邁志氣無¶成而悔尤日益
　　　以至故凡於食頃遇兼味務峻却之此雖¶非古
　　　人之所用心亦庶乎節忍之一端因箴以自警¶
人身之奉惟適於中侈約得宜何儉何豐萬錢下筯三
韭自¶給於已無禆於道無益行或不臧與物無異取物
以奉是食¶其類宜受其養矯情飾愆棄禮弗居是曰逆
天我心思之彼¶此交媿志業未就奚補於世念兹遺體
弗養或傷養而失中<md:KR4h0102_SBCK_017-9a>¶天必我殃故凡食頃却其兼味以
<pb:KR4h0102_WYG_017-14a>
節吾慾以安吾義且懼志¶懈厥德不凝庸述斯箴以為
心銘¶
　銘¶
　　蒼雲軒銘(有序/)　　　　　　　　宋　¶濓
　　　世皆稱嚴子陵不屈光武以為髙士之問學固
　　　求所以行¶之耳茍得賢君事之而行所志君子
　　　之所樂也况光武素¶知子陵哉子陵之不以隠
　　　為髙也審矣其隠蓋有所為爾¶人之志意材量
<pb:KR4h0102_WYG_017-14b>
　　　明者能燭之於事為之先子陵光武少相¶友善
　　　使光武能任人可為盡力子陵何所苦而不出
　　　既出¶而決去哉蓋光武察察自用其後宰輔多
　　　不以禮退子陵¶預知其如此故決然避去而不
　　　疑以全故舊之義此子陵¶所以為髙也茍徒以
　　　隠為髙孰不可為子陵哉子陵裔孫<md:KR4h0102_SBCK_017-9b>¶居餘姚者
　　　曰宗道取范文正公祠堂記蒼雲語名軒余恐¶
　　　其昧乎出處之義也告之故系以銘銘曰
<pb:KR4h0102_WYG_017-15a>
維士為學志大行於時孰肯樂隠屈而弗為卓哉子陵
識時¶之幾幾不可以出甘耕釣以嬉此為百世之師茍
時可行而¶飾隠以欺是棄其天而失時宜嗟吾子陵志
豈在斯爾宜則¶之勿執固以違視時推移如雲在山何
滯斂與施或不盈握¶或雨四垂庶乎于道之歸¶
　　五輪沙漏銘¶
　　　沙漏之制貯細沙於池而注於斗凡運五輪焉
　　　其初輪軸¶長二尺有三寸圍寸有五分衡奠之
<pb:KR4h0102_WYG_017-15b>
　　　軸端有輪輪圍尺有¶二寸八分上環十六斗斗
　　　廣八分深如之軸杪傅六齒沙¶傾斗運其齒鉤
　　　二輪旋之二輪之軸長尺圍如初從奠之<md:KR4h0102_SBCK_017-10a>¶輪之
　　　圍尺有五寸輪齒三十六軸杪亦傅六齒鉤三
　　　輪旋之三輪之圍軸若齒與二輪同其如初軸
　　　杪亦傅六齒鉤¶四輪旋之四輪如三輪唯奠與
　　　二輪同輪杪亦傅六齒鉤¶中輪旋之中輪如四
　　　輪餘輪側旋中輪獨平旋軸崇尺有¶六寸其杪
<pb:KR4h0102_WYG_017-16a>
　　　不設齒挺然上出貫於測景盤盤列十二時分¶
　　　刻盈百斵木為日形承以雲麗於軸中五輪犬
　　　牙相入次¶第運益遲中輪日行盤一周雲脚至
　　　處則知為何時何刻¶也餘輪各有楹附度中輪
　　　則否輪與沙池皆藏几腹盤露¶几面旁刻黄衣
　　　童子二一擊鼓一鳴鉦亦運衍沙使之沙¶之進
　　　退則日一視焉此其大略也初灤陽水善氷雖
　　　爨鼎¶沃湯不能為漏新安詹君希元乃抽其精
<pb:KR4h0102_WYG_017-16b>
　　　思以沙代之漏¶成人以為古未嘗聞較之郭守
　　　敬七寶燈漏鐘鼔應時而<md:KR4h0102_SBCK_017-10b>¶自鳴者殆將無媿乎
　　　浦陽鄭君永與希元游京師因知其¶詳歸而製
　　　之請余銘銘曰¶
挈壺建漏測以水用沙易之自詹始水澤腹堅沙弗止
一日¶一周與天似鄭君繼之制益美請惜分隂視斯晷¶
　　婺溪石研銘¶
　　　歙之有硏自唐開元中葉礪始礪獵師也因逐
<pb:KR4h0102_WYG_017-17a>
　　　獸發之後¶為南唐元宗所賞愛名遂與端石齊
　　　其地在長城里之龍¶尾山山一名羅紋其下乃
　　　芙蓉溪研溪産者號為尤良濓¶嘗獲其一腹有
　　　刻文云李少微造少微元宗時硯官也制¶作絶
　　　工緻可寳已銘曰¶
外雖黑内則白馬生角兮性乃易¶
　　三竒石後銘(有序/)<md:KR4h0102_SBCK_017-11a>¶　　　三竒石後銘為吳士朱孟辨作孟辨獲石聚寳
<pb:KR4h0102_WYG_017-17b>
　　　山間製為¶山𤣥膚玉芝朶斷雲角三名其友王
　　　䝉先生圖而銘之銘¶邃甚至不容繼孟辨强余
　　　述之信乎珠玉在側覺我形穢¶也其詞曰¶
山𤣥膚割紫㽔星霣魄石抱腴蒼水使者珮失琚山鬼
環守¶目睢盱内藏一升白龍酥餐之淩霄躡雙鳬奮迅
八極遊清¶都山𤣥膚玉為徒　玉芝朶自天墮暈翠霞
裁猗儺煅以九¶陽真澒火有聲泓噌玉之瑳不學三秀
脆而夥韓終欲攓意¶仍叵青鳥傳信以需我玉芝朶青
<pb:KR4h0102_WYG_017-18a>
嫷嫷　斷雲角鬼斧琢秀¶稜稜文斮斮霓旌難攀泝寥
廓手折祥氛㢙一握尚帶蛟龍¶氣旁魄神母變幻資槖
籥上衝牛斗香如濯斷雲角鎮書幄¶
　　怡顔齋銘　　　　　　　　　　胡　翰<md:KR4h0102_SBCK_017-11b>¶　　　衢之超化寺昔紫陽朱子東萊吕子嘗寓焉寺
　　　故有雲山¶閣有怡顔亭兵興以來悉廢為郡城
　　　漫不復識矣惟朱子¶所書亭扁石刻余於祝仲
　　　文家見之仲文有吏能退居委¶巷誦習猶諸生
<pb:KR4h0102_WYG_017-18b>
　　　也遂名其齋曰怡顔以余嘗事二子之學¶來徵
　　　言乃為之銘曰¶
萬物芸芸孰怡爾顔人之感忽日尋乎前茍物於物與
物俱¶遷不物於物宅心孔淵内欲不萌外不能干以一
觀萬參彼¶兩間流峙動靜匪山則川飛躍下上匪魚則
鳶春木既榮冬¶卉亦妍化育流行精頥具宣乾確坤隤
形附象懸凡厥有生¶靡不可觀皆吾之與靡不可歡惟
不梏于私乃樂其天
<pb:KR4h0102_WYG_017-19a>
　　漢榱題研銘¶
　　　有漢榱題其篆曰長樂未央髙帝時陶旊物也
　　　僧用中作<md:KR4h0102_SBCK_017-12a>¶硯金華胡翰銘曰¶
天垂範地合質圜覆九重遺者一于以用之懿文德漢
鼎可¶移兹不泐¶
　
　
　
<pb:KR4h0102_WYG_017-19b>
　
　
　
　
　
　
　
　明文衡巻十七
