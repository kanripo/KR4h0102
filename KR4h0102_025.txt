# -*- mode: mandoku-view -*-
#+TITLE: 明文衡
#+DATE: 2015-09-23 10:33:09
#+PROPERTY: JUAN 25

<md:KR4h0102_SBCK_025-1a>¶明文衡巻二十四

<pb:KR4h0102_WYG_025-1a>
欽定四庫全書
　明文衡巻二十五¶
　　　　　　　　　　　　明　程敏政　編
　書
¶
　　擬答吕相絶秦書　　　　　　　宋　¶濓
昔我嬴秦實長西戎獻公不我鄙夷以伯姬歸我穆公
穆公¶不敢忘獻公薨國内不靖羣公子出奔穆公懼大
國社稷之¶隕㑹齊人納惠公于晉惠公許以河外列城
<pb:KR4h0102_WYG_025-1b>
五東盡虢畧南¶及華山内及解梁城言猶在耳乃卽背
之㑹晉荐饑來乞糴¶於我諸大夫惡惠公二三其徳也
欲乗饑伐之穆公則曰其¶君是惡其民何罪於是乎輸
粟于晉自雍及絳相繼不絶未¶幾秦亦饑穆公又曰晉
君其能恤我民矣乎遣使之晉惠公¶弗念穆公之施絶
而弗與穆公不得已有韓原之師相從惠¶公而西雖然
豈敢以至卽改館饋七牢焉使歸于國及晉再<md:KR4h0102_SBCK_025-1b>¶饑穆公
又餼之粟惠公薨懐公遣師軍于廬柳威靈所加孰¶不
<pb:KR4h0102_WYG_025-2a>
畏之我穆公忘已之弱使公子縶如晉師天誘其𠂻退
軍¶于郇文公遂入曲沃朝于武宫呂卻畏偪將焚公宫
以圖不¶&KR0100;穆公知之乃潜㑹文公于王城誘而殺之文
公即位來逆¶夫人嬴氏穆公以晉國大臣未附俾三千
人衞之以歸㣲我¶穆公惠文之能有國未可知也則是
我有大勲于晉豈惟諸¶侯知之皇天后土實與聞焉文
公當不忘我舊徳戮力同心¶以輔王室子帯之亂天王
出居于鄭使左鄢父來告難亦使¶簡師父以告于晉我
<pb:KR4h0102_WYG_025-2b>
穆公左執鞭弭右屬櫜鞬親帥師屯于¶河上以遲文公
文公恐我分其績也乃辭我師而下納王于¶成周殺太
叔于隰城而獨受陽樊温原攅茅之田我穆公不¶敢言
文公自是信宣於諸侯虞夏商周之裔莫不震疊相率<md:KR4h0102_SBCK_025-2a>¶而朝于晉非為秦也文公又以諸侯方睦欲脩舊怨于
鄭穆¶公畏文公之威不能自寕急出師軍汜南鄭伯恐
使燭之武¶來言曰君甞為晉君賜矣許君焦瑕朝濟而
夕設版焉君之¶所知也夫晉何厭之有既東封鄭又欲
<pb:KR4h0102_WYG_025-3a>
肆其西封若不闕秦¶將焉取之穆公聞其言而愳結盟
而還文公薨襄公即位穆¶公有事于鄭未甞以一矢犯
晉疆場襄公蔑棄我穆公以墨¶衰即戎敗我于殽殄殱
我卒徒係累我三帥我穆公亦不唯¶晉之怨乃自悔過
誓告於羣臣然猶願徼靈於惠文以終事¶襄公襄公不
察我之誠又帥宋陳鄭三國之師取汪及彭衙¶國中之
人怒曰晉不報徳則已乃日事干戈是欲滕薛我也¶將
悉敝賦以待于郊亦冀晉人遣一介行李之來修復舊
<pb:KR4h0102_WYG_025-3b>
好¶襄公唯力是恃又伐我圍邧新城襄公薨穆公亦即
世晉人<md:KR4h0102_SBCK_025-2b>¶以國家之難欲立長君使先蔑士㑹如秦逆公
子雍我康公¶唯穆公之事是傚多帥徒衞以納之晉人
遽食前言而立靈¶公又敗我於令狐自時厥後又取我
少梁又戰我于河曲康¶公薨共公即位靈公亦悔于厥
心欲求成于我又不明言以¶侵崇急我我共公惡其詭
道弗敢與成靈公薨景公即位景¶公不務撫綏秦民又
廹我于輔氏景公薨君嗣厥位寡人謂¶二三大夫曰我
<pb:KR4h0102_WYG_025-4a>
兩國匪以玉帛相見而以興戎寡人之耻也¶盍行成乎
君亦降心相從㑹于令狐而盟于河之東西口血¶未乾
又使郤錡乞師于魯欲以伐我且以蔓辭以文致我罪¶
寡人聞之困獸猶鬬况國乎君既有意督&KR0136;矣寡人亦
何愛¶一國士卒不與君周旋左右乎君若惠顧前好唯
令狐之盟¶是申是尋亦唯命鍜乃戈矛備乃弓矢俾兩
君相見于野亦<md:KR4h0102_SBCK_025-3a>¶唯命寡人敢帥西方之諸侯俯伏以聽
唯執事其進退之
<pb:KR4h0102_WYG_025-4b>
　　荅章秀才論詩書　　　　　　　宋　¶濓
濂白秀才足下承書知學詩弗&KR0786;且疑厯代詩人皆不
相師¶旁引曲證亹亹數百言自以為確乎弗㧞之論濓
竊以謂世¶之善論詩者其有出於足下乎雖然不敢從
也濓非能詩者¶自漢魏以至于今諸家之什不可謂不
攻習也薦紳先生之¶前亦不可謂不磨切也揆於足下
之論容或有未盡者請以¶所聞質之可乎三百篇勿論
已姑以漢言之蘓子卿李少卿¶非作者之首乎觀二子
<pb:KR4h0102_WYG_025-5a>
之所著紆曲凄惋實宗國風與楚人¶之辭二子既沒繼
者絶少下逮建安黄初曹子建父子起而¶振之劉公幹
王仲宣力從而輔翼之正始之間嵇阮又疊作¶詩道於
是乎大盛然皆師少卿而馳騁於風雅者也自時厥<md:KR4h0102_SBCK_025-3b>¶後
正音衰㣲至太康復中興陸士衡兄弟則倣子建潘安
仁¶張茂先張景陽則學仲宣左太冲張季鷹則法公幹
獨陶元¶亮天分之高其先雖出於太冲景陽究其所自
得直超建安¶而上之高情逺韻殆猶大羮充鉶不綴鹽
<pb:KR4h0102_WYG_025-5b>
醯而至味自存者¶也元嘉以還三謝顔鮑為之首三謝
亦本子建而雜叅於郭¶景純延之則祖士衡明逺則效
景陽而氣骨淵然駸駸有西¶漢風餘或傷於刻鏤而乏
雄渾之氣較之太康則有間矣永¶明而下抑又甚焉沈
休文拘於聲韻王元長局於&KR0310;廹江文¶通過於摹擬隂
子堅渉於淺易何仲言流於𤨏碎至於徐孝¶穆庾子山
一以婉麗為宗詩之變極矣然而諸人雖或逺式¶子建
越石近宗靈運𤣥暉方之元嘉則又有不逮者焉唐初
<pb:KR4h0102_WYG_025-6a>
承陳隋之弊多尊徐庾遂致頽靡不振張子夀蘓廷碩
張道<md:KR4h0102_SBCK_025-4a>¶濟相繼而興各以風雅為師而盧昇之王子安務
欲凌跨三¶謝劉希夷王昌齡沈雲卿宋少連亦欲蹴駕
江薛固無不可¶者奈何溺於乆習終不能改其舊甚至
以律法相髙益有四¶聲八病之嫌矣唯陳伯玉痛懲其
弊專師漢魏而友景純淵¶明可謂挺然不羣之士復古
之功於是為大開元天寳中杜¶子美復繼出上薄風雅
下該沈宋才奪蘓李氣呑曹劉掩顔¶謝之孤高雜徐庾
<pb:KR4h0102_WYG_025-6b>
之流麗真所謂集大成者而諸作皆廢矣¶並時而作有
李太白宗風騷及建安七子其格極高其變化¶若神龍
之不可覊有王摩詰依倣淵明雖運詞清雅而萎弱¶少
風骨有韋應物祖襲靈運能一寄穠鮮於簡淡之中淵
明¶以來蓋一人而已他如岑參高逹夫劉長卿孟浩然
元次山¶之屬咸以興寄相高取法建安至於大厯之際
錢郎逺師沈<md:KR4h0102_SBCK_025-4b>¶宋而苖崔盧耿吉李諸家亦皆本伯玉而
宗黄初詩道於是¶為最盛韓柳&KR0120;於元和之間韓初效
<pb:KR4h0102_WYG_025-7a>
建安晚自成家勢若掀¶雷抉電撐决于天地之垠栁斟
酌陶謝之中而措詞俊逸清¶妍應物而下亦一人而已
元白近于輕俗王張過于浮麗要¶皆同師于古樂府賈
浪仙獨變入僻以矯豔于元白劉夢得¶步驟少陵而氣
韻不足杜牧之沉涵靈運而句意尚竒孟東¶野陰祖沈
謝而流于蹇澀盧仝則又自出新意而涉于怪詭¶至于
李長吉温飛卿李商隱段成式専誇靡曼雖人人各有¶
所師而詩之變又極矣比之大厯尚有所不逮况厠之
<pb:KR4h0102_WYG_025-7b>
開元¶哉過此以往若朱慶餘項予遷李文山鄭守愚杜
彦之吳子¶華輩則又駁乎不足議也宋初襲晚唐五季
之弊天聖以來¶晏同叔錢希聖劉子儀楊大年數人亦
思有以革之第皆師<md:KR4h0102_SBCK_025-5a>¶于義山全乖古雅之風迨王元之
以邁世之豪俯就繩尺以¶樂天為法歐陽永叔痛矯西
崑以退之為宗蘇子美梅聖俞¶介乎其間梅之覃思精
微學孟東野蘇之筆力横絶宗杜子¶美亦頗號為詩道
中興至若王禹玉之踵徽之盛公量之祖¶應物石延年
<pb:KR4h0102_WYG_025-8a>
之效牧之王介甫之原三謝雖不絶似皆甞得¶其髣髴
者元祐之間蘇黄挺出雖曰共師李杜而競以已意¶相
髙而諸作又廢矣自此以後詩人迭起或波瀾富而句
律¶疎或煅煉精而情性逺大抵不出於二家觀於蘇門
四學士¶及江西宗派諸詩盖可見矣陳去非雖晚出乃
能因崔徳符¶而歸宿於少陵有不為流俗之所移易馴
至隆興乾道之時¶尤延之之清婉楊廷秀之深刻范至
能之宏麗陸務觀之敷¶腴亦皆有可觀者然終不離天
<pb:KR4h0102_WYG_025-8b>
聖元祐之故步去盛唐為益<md:KR4h0102_SBCK_025-5b>¶逺下至蕭趙二氏氣局荒
頽而音節促廹則其變又極矣由¶此觀之詩之格力崇
卑固若隨世而變遷然謂其皆不相師¶可乎第所謂相
師者或有異焉其上焉者師其意辭固不似¶而氣象無
不同其下焉者師其辭辭則似矣求其精神之所¶寓固
未甞近也然惟深於比興者乃能察知之爾雖然為詩¶
當自名家然後可傳於不朽若體規畫圓凖方作矩終
為人¶之臣僕尚烏得謂之詩哉何者詩乃吟咏性情之
<pb:KR4h0102_WYG_025-9a>
具而所謂¶風雅頌者皆出扵吾之一心特因事感觸而
成非智力之所¶能増損也古之人其初雖有所沿襲末
復自成一家言又豈¶規規然必扵相師者㢤嗚呼此未
易為初學道也近來學者¶類多自髙操觚未能成章輙
闊視前古為無物且揚言曰曹¶劉李杜蘇黄諸作雖佳
不必師吾即師師吾心耳故其所作<md:KR4h0102_SBCK_025-6a>¶往往猖狂無倫以
揚沙走石為豪而不復知有純和冲粹之¶音可勝嘆哉
可勝嘆哉濓非能詩者因足下之言姑畧誦所¶聞如此
<pb:KR4h0102_WYG_025-9b>
唯足下裁擇焉不宣濓白¶
　　與許門諸友論宗法　　　　　　胡　翰¶
僕不佞獲與諸君講以文之好雖不可謂之知言然未
嘗不¶槩于心也比見有以宗法為問者景翰答之甚辨
頋僕有不¶能釋焉者數事夫大宗小宗之法其廢也乆
矣記大傳嘗載¶其説曰别子為祖繼别為宗繼禰者為
小宗有百世不遷之¶宗有五世則遷之宗百世不遷者
别子之後也宗其繼别子¶之所自出者百世不遷者也
<pb:KR4h0102_WYG_025-10a>
宗其繼髙祖者五世則遷者也¶説者謂别子為公子若
始來在此國者後世以為祖繼别者¶謂别子之世嫡也
兄弟尊之謂之小宗繼髙祖者亦小宗也<md:KR4h0102_SBCK_025-6b>¶又曰有小宗
而無大宗者有大宗而無小宗者有無宗亦莫¶之宗者
公子是也説者謂公子為先君之子今君兄弟又曰¶公
子有宗道公子之公為其士大夫之庶者宗其士大夫
之¶嫡者公子之宗道也説者以公子不得宗君君命適
昆弟為¶之宗使之宗之是公子之宗道也至於國之卿
<pb:KR4h0102_WYG_025-10b>
大夫有不出¶於公族者盖未甞及也而士庶人之事則
文畧無所見故後¶世之言宗法者止於卿大夫之有采
地者以禮㫁之也然禮¶固未甞言士庶人無宗也且使
大夫或有廢而為士庶人者¶其宗法亦將隨而廢乎抑
否乎使士庶人有升而為卿大夫¶者則於法宜得立宗
矣而族之適子有宗之之道乎抑自為¶後世之宗乎曽
子問曰宗子為士庶子為大夫其祭也如之¶何孔子曰
以上牲祭於宗子之家是所謂宗子者其卿大夫<md:KR4h0102_SBCK_025-7a>¶之世
<pb:KR4h0102_WYG_025-11a>
適乎其有非卿大夫之世適而士之世適者其兄弟為¶
卿大夫遂以適士為宗子可乎孔子曰宗子為殤而死
庶子¶弗為後也或大宗之世適有絶其後者族人可繼
以為後乎¶抑亦弗為後乎茍不為後則大宗廢矣大宗既廢
則族人皆¶五世則遷之宗也其於疏屬終不能合而為一則
所謂尊祖¶者得無有未盡乎百世不遷之宗其死也族
人為之服齊衰¶三月其母妻之死也亦然五世則遷之
宗其死也當服者為¶之大功九月其母妻之死也何獨
<pb:KR4h0102_WYG_025-11b>
無服乎後世宗法不行宋¶儒往往欲立小宗之法今士
庶人之家祭祀有用宗子法者¶亦合於禮之意乎抑以
古卿大夫之事而今士庶人行之得¶無僣乎朱子之述
家禮固欲同志之士熟講而勉行也其於¶祭祀之禮未
嘗不嚴於主人主婦之位則固寓宗子之法矣<md:KR4h0102_SBCK_025-7b>¶不然則
亦有可處置者乎太宰以九兩係邦國之民曰宗以¶同
族得民其所謂得民者豈止於今記禮者之言乎將猶
有¶可推者乎此皆所未喻也諸君講學之日乆矣茍不
<pb:KR4h0102_WYG_025-12a>
鄙而卒¶見教焉則幸矣¶
　　答徐大年書　　　　　　　　　趙　汸¶
鄭村良遇後毎恨相見之晚簮盍孔艱慨思晤言惟重
瞻系¶當卧疾敝鄉時適有鄭氏便人匆匆不能具書急
取黄先生¶行狀封寄左右凡書所欲言者何以如此不
作書非有意也¶庚子春夏留星源山中友朋自歙至者
言嘗見足下所寄書¶而忘却取來自是凡屬數軰求之
至今年春乃始得見三復¶不能去手莊生曰逃空谷者
<pb:KR4h0102_WYG_025-12b>
聞人足音跫然而喜矣况於稽¶經者禮如面諭者乎幸
甚幸甚鄭康成三禘五帝六天緯書<md:KR4h0102_SBCK_025-8a>¶之説豈特足下疑
之自王肅以來莫不疑之而近代如陳陸¶葉林諸公其
攻擊亦不遺餘力矣竊甞䆒觀諸名家論著於¶經㫖似
猶有未盡者於禮意似猶有弗類者此先生所以不¶能
已於言也雖然去古逺矣豈易言哉汸嘗歎王子雍有
高¶才好著書文與典午氏為婚姻勢望赫然茍非高明
博洽真¶有據依安能議其所短而孫仲然獨取聖證論
<pb:KR4h0102_WYG_025-13a>
駁而擇之其¶所辯證必有可觀陳史既復不作志其書
復不傳千載而下¶無所鏡考可惜哉是以先生行狀中
凡諸經疑義皆畧存梗槩¶良以此也其於厯代聚訟之
説雖千百一二而本源制作悉¶已包涵懼觀者忽而弗
思爾今足下乃能反求經傳具示所¶疑豈非區區所望
於同志者乎幸甚幸甚揚子雲曰衆言淆¶亂折諸聖禮
家異同之説其來逺矣茍不反求於經將安所<md:KR4h0102_SBCK_025-8b>¶折衷乎
謹按周禮述舊聞以答來貺足下其察焉經曰祀天¶曰
<pb:KR4h0102_WYG_025-13b>
祀天神曰祀昊天上帝曰禋祀昊天上帝曰旅上帝曰
大¶旅上帝曰享上帝曰類上帝曰類造上帝曰祀五帝
曰禋祀¶五帝皆因官屬職掌器物司存言之然其間尊
卑逺近親疏¶隆殺異同分合有序有倫聖經簡奥無費
辭非後世文字比¶也蓋典瑞言祀天旅上帝祀地旅四
望旅四朢别言既非祀¶地則旅上帝别言非祀天明矣
大宗伯國有大故則旅上帝¶及四望亦以上帝對四望
言而小宗伯兆五帝於四郊四望¶四類亦如之始以五
<pb:KR4h0102_WYG_025-14a>
帝對四望言五帝即上帝明矣旅者會¶而祭之之名上
帝非一帝也猶四望非一方矣大宗伯禮天¶地四方皆
有牲幣各放其器之色而詩曰來方禋祀以其騂¶黑四
方之神即五帝也故曰禋祀而得與天地通稱六器日<md:KR4h0102_SBCK_025-9a>¶月星辰四朢不與焉大宗伯以禋祀實柴槱燎祀神之
在天¶者以血祭霾沈疈辜祭神之在地者禋者升煙以
祭之名三¶祀皆積柴實牲體玉帛燎而升煙以報陽也
自非天神之尊¶者不能言禋祀明矣大司樂祀四望祭
<pb:KR4h0102_WYG_025-14b>
山川各有樂而五帝¶樂無文以其皆天神同六變之樂
也又豈但與昊天上帝同¶禋祀同祭服而已哉雖然五
帝之非人帝可無疑矣其總言¶上帝與専言祀天者豈
無别乎其祭曰旅曰享曰類曰類造¶其事曰天子將出
曰帥旬曰國有大故以及曰祈穀與大司¶樂冬日至祀
天神於圜丘夏日至祭地示於方澤孔子謂之¶大郊者
其於尊卑逺近親䟽隆殺之節亦辨而詳矣若來書¶所
謂天與帝為一惟兼言分言有異則經中神號祭名禮
<pb:KR4h0102_WYG_025-15a>
物¶徒異同而已矣先王制為一代大典豈為是辭費以
來後世<md:KR4h0102_SBCK_025-9b>¶之紛紛乎大宗伯禮四方主作六玉言小宗伯
兆五帝主建¶神位言足下謂大小各從其類决五帝為
人帝非經㫖也夫¶五行之神為五帝而大皡之屬配焉
亦云帝此孔子問諸老¶聃而告季康子者也公羊子曰
自内出者無匹不行自外至¶者無主不止此郊之所以
尚配也今將迎氣於郊而廢其所¶配者主其配者大皥
以降雖有功徳亦人鬼也人鬼豈能司¶天時而布五氣
<pb:KR4h0102_WYG_025-15b>
者乎陳詳道楊復齋之言曰天有五行四時¶則有五帝
帝者氣之主也果以五人帝為主帝則人帝之前¶其無
司四時者乎朱子文謂凡説上帝者總昊天上帝與五¶
帝言之意與陳氏同諸公雖不主康成至此亦不能異
也足¶下豈弗考乎王制祭天地之牛角繭栗宗廟之牛
角握此天¶神人鬼之别也國語曰郊禘之牛角繭栗謂
郊為禘而牲無<md:KR4h0102_SBCK_025-10a>¶異文此所謂禘非人鬼之祭矣又曰凡
禘郊祖宗報五者國¶之祀典也加之以社稷山川三辰
<pb:KR4h0102_WYG_025-16a>
五行而别不言祭天地則¶韋昭註禘為圜丘不誣也祭
法以禘郊祖宗對舉言之與國¶語同則四者皆大祭而
事體相似可知其四代配食之帝一¶以先後為次則四
大祭者輕重必有差矣王氏謂禘者宗廟¶之殷祭而郊
為圜丘祀天以其序言則先廟而後郊廟言人¶鬼而郊
不及天神以其實言是重祖以配天而輕所自出之¶帝
惟廟享也又謂祖宗乃二廟不遷之名是禘郊以祭言
祖¶宗以廟言也太廟之不遷又非世室比顓頊之於夏
<pb:KR4h0102_WYG_025-16b>
契之於¶商其廟視周文武世室亦可同倫乎二世室一
曰祖一曰宗¶可乎此毋論禮意如何古人制言有序名
物以類必不如是¶之舛駁弗倫也六天之神隂主化育
著為星象下應人事北<md:KR4h0102_SBCK_025-10b>¶辰中居御極而五帝隨天運轉
以㪚精布氣於四時與開闢¶之初五天之精感為帝王
之祖皆非有得於化原有見於古¶初者信不足以及之
然中垣太微昭布森列不可誣也况周¶人立悶宫以祭
姜嫄大司樂享先妣序於先祖之上則南郊¶祀感生帝
<pb:KR4h0102_WYG_025-17a>
何必異乎緯書焚於隋河圖洛書至宋始大顯使¶無陳
邵二公亦妖妄之類耳學者初不見全書往往望風詆¶
排先生嘗為恐尚有如圖書蓍䇿之數在其中可謂惡
而知¶其善者矣孫仲然逺矣安得起陳林諸君子而質
之然先生¶論宗廟之禘與鄭氏三禘亦不茍同行狀中
可見其謂成王¶以殷禮祀周公因詩言白牡以辯明堂
位之誣也足下廼取¶何休氏周公生有王禮之云誣斯
甚矣魯郊非禮春秋所書¶非一端但非成王賜之耳其
<pb:KR4h0102_WYG_025-17b>
謂魯禘文王於周廟者因魯有<md:KR4h0102_SBCK_025-11a>¶文王廟而辨於周公廟
禘文王之僣也嚳無廟主藏於稷廟¶也魯既有文王廟
安可虚而不祭但為藏主之所乎明堂位¶文夸典不至
矣上言配帝于郊配以后稷下言以禘禮祀周¶公於大
廟自車服旌旗以至樂舞廟飭皆天子也而獨不敢¶言
上及文王吾家伯循欲推王禮以説魯禘其論起於唐
未¶而不兼羣廟之説子程子蘓子由陳祥道諸公皆無
取焉足¶下謂之古今通論可乎向來嘗感楊信齋譏鄭
<pb:KR4h0102_WYG_025-18a>
康成讀祭法¶不熟杜佑讀大傳不熟杜氏主康成而兼
存王肅未知讀書¶生熟如何然康成所得有在祭法外
者雖信齋未可忽也王¶肅親注家語而自廢五天帝之
説茍無卓然之見讀書雖熟¶猶不足恃而况不熟者乎學
乎後世而傲視古人如此毎為¶讀儀禮通解君子惜之
此先生教人所以貴乎致思也足下<md:KR4h0102_SBCK_025-11b>¶如有意斯事則聖
經賢傳與諸名家成書厯代史志具在區¶區廢忘乆矣
何足辱下問乎春秋二百四十二年内外之説¶註脚已
<pb:KR4h0102_WYG_025-18b>
具右方六經補註為人借去一時無他本可奉寄當¶俟
後便圖然此書頗難㸔汸遊江湖間嘗出以示人鮮有
好¶者金華黄公與夏先生尤不悦以其多引而不發也
其論五¶經大㫖皆已檃括入行狀頗以平日耳聞綴而
輯之庶幾将¶來君子得以考觀其尚有能成先生之志
者乎自遭亂離此¶事姑置而又以蚤衰乆病雖嘗竊有
撰録未能脱槀其尚克¶廣先生之學使有傳乎雖然所
謂學足以明聖人之心志在¶以六經明晦為已任者先
<pb:KR4h0102_WYG_025-19a>
生所望於當世君子學者而未見¶其人也惟足下勉之
則所以大肆其力於遺經者必有上逹¶日新之功非俗
學所敢知矣書辭已繁不復他及又未知何<md:KR4h0102_SBCK_025-12a>¶時可逹左
右臨楮馳神不宣¶
　　與宋景濓¶
初夏已熱伏惟講授優暇尊候動止多福前月中承王
總制¶處傳至所與陶伯仁書捧領忻懌汸今春凖擬一
訪陶公屢¶傷風寒腠理不實恐途中又増外證累其本
<pb:KR4h0102_WYG_025-19b>
病一向畏怯竟¶未曽往謹藏襲尊翰以為後期也春秋
屬辭鋟梓近畢工敬¶奉一部求校正前軰文字板行後
刋修者多矣幸勿謂已刻¶之書而吝於指摭也不肖自
少即患體羸心弱拙於記且不¶耐勞説是書毎舉一例
必干渉全經全傳而近年以來阨於¶疾病既倦檢閲尤
憚思索是以因循歲月未能脱稾所望於¶鄉先生以校
正之助者有二人汪徳輔妙年以此經發解嘗¶著胡傳
纂䟽出入五十餘家老於春秋者也朱允升素留意<md:KR4h0102_SBCK_025-12b>¶經
<pb:KR4h0102_WYG_025-20a>
學且嘗同見黄先生得其著書大意亦嘗集諸家説為
春¶秋傳近者汪公學者抄屬辭諸小序去乃畧無所可
否比相¶見索觀盡數葉寘書笑云義例交錯易使人昏
蓋平日不作¶如此討論也朱先生初見舊作集傳序文
即云春秋之説定¶於此矣然辭從主人及日月之法始
皆未能信後見屬辭乃¶手鈔一部㸃抹甚精脱誤處亦
時竄定然而所慮者明經之¶士未必人人脗合如此公
則不但無可否而已也是以深有¶望於先生焉其纂述
<pb:KR4h0102_WYG_025-20b>
大意别幅求教印可一言弁子書首雖¶荷不拒然必詳
賜考證視其書果足以讐其意志然後可以¶著筆或有
未是且容證定耳昔止齋作後傳自謂身後之書¶今汸
乃親見刻梓蓋有其説劉道原通鑑外紀成時病眼病¶
瘡不寐不食因思李𢎞基用心過苦積年疾病而藥石
不繼<md:KR4h0102_SBCK_025-13a>¶盧升之手足攣廢者五悲而沉潁水述其説篇末
以自哀今¶僕寢瘵與昔人同而負債則異何則黄先生
壯年合得郡文¶學輙棄去之一家饑寒不恤而自任以
<pb:KR4h0102_WYG_025-21a>
經學復古之功於六¶經多自得之説而書未及成小子
之㓜也父兄亦以科第期¶之既而自知孱弱如此定非
應世之具甫冠則舍時文如九¶江繼以多病故血氣當
剛而反弱摧頽疲茶食少心煩未嘗¶有一日之歡惟於
春秋疑義忽有所悟則胷中暫若豁然而¶已今者謝天
之靈幸成其書而衰瘁益甚萬一㪚逸不傳則¶是師生
兩世虚用苦心徒廢人事方來學者以之為戒無復¶有
堅困窮而盡力於遺經者矣先生其尚鍳之劉公伯温
<pb:KR4h0102_WYG_025-21b>
先¶生不敢别拜書恐煩省賜得一言同賜是正幸甚王
庸道還¶過敝縣知子充有書而山中鮮人出入不曽得
候領書却奉<md:KR4h0102_SBCK_025-13b>¶字然禀不此殊矣曷勝有罪不宣¶
　
