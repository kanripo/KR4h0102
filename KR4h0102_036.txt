# -*- mode: mandoku-view -*-
#+TITLE: 明文衡
#+DATE: 2015-09-23 10:33:10
#+PROPERTY: JUAN 36

¶
<md:KR4h0102_SBCK_036-1a>¶
<pb:KR4h0102_WYG_036-1a>
欽定四庫全書
　明文衡巻三十六¶
　　　　　　　　　　　　明　程敏政　編
　記
¶
　　水木清華亭記　　　　　　　　王　英¶
吳縣知縣吳復克禮世居福州螺江之陽有亭為燕游
之所¶名曰水木清華亭蓋取晉尚書謝混西池詩之語
云螺江地¶幽曠而亭之作據其勝近則嘉木森聳亭亭
<pb:KR4h0102_WYG_036-1b>
如車蓋清隂蔽¶虧凉飈時至水環繞而流明淨如鑑廻
風激波遊魚出没稍¶遠則有虎頭之峯若顧若蹲若踞
自南盤廻而西與羊崎諸¶山相連屬而石陜渡在其前
飛來石峙其後朝暮之間雲霞¶之舒斂雨霧之㝠晦草
樹之葱蒨與夫平臯遠岸沙鷗水鳥¶飛鳴上下遠近之
景於斯亭一覽可見克禮日游於其中或¶讀書詠詩或
彈琴酌酒或憑䦨縱目意休休然甚適也嗟夫<md:KR4h0102_SBCK_036-1b>¶人之情
所好不同馳騁車馬於通都大邑與王公貴人遨逰¶窮
<pb:KR4h0102_WYG_036-2a>
極乎耳目之所好者人皆悦之而山林泉石草木幽寂
之¶境好之者甚少克禮獨愛悦焉蓋異於時人也已非
古之所¶謂居高明而遠眺望者歟吳縣大邑也政務煩
劇克禮為邑¶宰清慎平恕事不苛擾民甚安之此可見
其素所操履矣然¶而聲譽方隆顯用可待未得歸㳺亭
之中以遂其樂乃屬中¶書舍人周某道其詳請記予嘉
其志書以為記復招之以詞¶曰¶
螺江之流兮瀰瀰濵江之居兮居所止白石磊磊兮山
<pb:KR4h0102_WYG_036-2b>
峙峙¶煙雲杳靄兮古木隂翳君之去此兮歲月逝猿啼
鶴怨兮誰¶與為侶盍歸來兮日容與擷芳華兮憇江渚
膏吾車兮遠相¶從濯清泠兮追凉風發高咏兮彈絲桐
亭中之樂兮與君同<md:KR4h0102_SBCK_036-2a>¶　　重建蔡涇記¶
常州畿内大郡也其屬縣江隂之南十五里曰夏港其
東有¶閘曰蔡涇南引湖水北通大江兩淛蘇松漕運及
閩越商賈¶之舟皆經此而江隂武進無錫三邑之田凡
<pb:KR4h0102_WYG_036-3a>
數千頃皆資以¶灌漑遇旱湖涸江潮退則禾槁死舟不
可通有閘以節制其¶水則田不病旱舟不病涸矣閘之
創相傳始於唐厯宋元以¶及國朝因其舊雖設官掌之
而歲恒圯壞輒役民修治用¶力甚繁而其功不可經乆
民與舟徃來者病之知府莫侯之¶至常也政舉民安聞
蔡涇乆為民病欲圖改作以其事奏于¶朝旣從其請詔
廵撫工部侍即周公為之經度公受命與莫侯¶議當撤
其舊而新之有言新作則勞費滋多其功難成者公¶毅
<pb:KR4h0102_WYG_036-3b>
然力主其可初公因民有餘粟積於諸郡倉庾皆充至
是<md:KR4h0102_SBCK_036-2b>¶會計其用可數十年矣乃發粟市材用諸物惟石艱
得乃取¶於姑蘇洞庭山工者亦蘇人令琢磨以舟載至
皆給粟償其¶力石計四千五百丈木二萬二千株甎二
十萬鐡一萬斤有¶竒工匠計百人役民二千五百人食
以粟計二千九百餘石¶始於正統元年八月以是年冬
十一月成堅壯倍於舊時而¶閘之啓閉有節歲旱有備
舟行無阻人獲其利而不知興作¶之勞也父老相與慶
<pb:KR4h0102_WYG_036-4a>
幸述周公莫侯經畫之詳來請記以示¶乆遠嗚呼河渠
溝洫其利於人甚大昔創制之法與夫廢興¶得失人所
共知而為政者莫能興其利至近時尤甚焉其故¶何哉
不知水之利為民衣食之源故漫不加意欲有所興作¶
者或謀慮不周或材不足任或懷私因以掊克其下安
能興¶利以及民哉今天下糧賦北上供億者蘇松居其
半歲時漕<md:KR4h0102_SBCK_036-3a>¶舟如山列運夫如雲集扶檣曳䌫者綿亘不
絶若商賈之舟¶尤不可以數計而其道皆由蔡涇水可
<pb:KR4h0102_WYG_036-4b>
使之涸而閘可使之¶乆壞乎莫侯欲作之旣知所先務
周公能力成之而使民不¶知勞功大而利溥非有謀有
為舉動無私焉能至此其功不¶亦偉哉刻石以記其成
者固宜乃為之書周公名忱字恂如¶永樂甲申進士累
官刑部員外特拜侍郎廵撫南畿内善政¶不可殫述莫
侯名愚桂林人由工部即中陞知常州以正直¶自持稱
為賢守後之人觀二公之成績亦當有思乎¶
　　義山記
<pb:KR4h0102_WYG_036-5a>
廬陵銅谿劉先生嘉會所居之傍近有山焉初無名先
生以¶其寛衍深秀而閔鄉人之貧窮殁而無葬地者令
皆葬於此今¶塚墓累累殆百餘所人皆以先生所為義
士也因名其山曰<md:KR4h0102_SBCK_036-3b>¶義山先生有學行文藝洪武中以明
經薦至京賜華盖殿説¶書後分教壽州以言事稱㫖陞
武進丞未幾罷官家居宣¶德初用知者薦入朝所司擬
外校官時年八十以老不堪¶事辭¶上曰師表後進正宜
老成人不聽先生懇乞骸骨得還鄉里¶今年幾九十尚
<pb:KR4h0102_WYG_036-5b>
康强無恙鄉人德之者曰先生不慕榮利而¶享壽考以
行義之報也然其餘慶之發殆不止此將猶其在子¶孫
矣乎先生聞之曰吾欲鄉人死生之皆不失其所而不
能¶也吾量吾力之所宜而為是耳豈望報耶或者曰此
仁人君¶子之心雖推之以行之天下可也而有所不能
行焉獨不可¶惜哉夫士君子讀書學道得行其志者幾
何人周官有墓大¶夫掌凢邦墓之地域為之圖令民族
𦵏而掌其禁令使皆有<md:KR4h0102_SBCK_036-4a>¶私地域是則古之人無貴賤貧
<pb:KR4h0102_WYG_036-6a>
富死而未有無地以葬者後¶世山林川澤皆歸於民而
據於大家巨室非細民所得有然¶後有暴骸露骼者蓋
多也今先生居一鄉使一鄉之人無是¶患有古之道焉
如得行其志而兼善天下則失所者殆少也¶此世之所
以惜之也歟先生誠仁人也使鄉人之所以祝之¶者信
然則其後人之食其報者其又可量哉予姑記之必有¶
以驗之¶
　　重修至德廟記　　　　　　　　周　忱
<pb:KR4h0102_WYG_036-6b>
宣德五年秋七月禮部即中豫章沈鍾伯律奉璽書擢
守于¶蘇州視事之日吏以囚牘進見民之繫于獄者凡
千餘人尚¶爭務勝交相訐訟有經十餘載而未決者伯
律姑置弗問越¶明日率郡之父老祗謁于吳泰伯廟見
其堂宇傾仆垣墉頽<md:KR4h0102_SBCK_036-4b>¶圮吏民奉祀弗䖍乃喟然歎曰民
不見德宜乎刑之不清也¶是非郡守之先務乎即日命
工度材撤其舊而新之曰堂曰¶室曰門曰廡為屋凡四
十楹繚以周垣堅以甓甃不十日而¶告成復率父老潔
<pb:KR4h0102_WYG_036-7a>
牲醪祗祀于廟居人過客瞻望咨嗟於是¶獄之繫囚交
相媿悔曰泰伯以天下讓民無德而稱焉吾軰¶所爭僅
錐刀之末耳何重貽郡侯之羞乎皆相與俯伏庭下¶自
服其辜不數日而獄以空虛告予時奉命廵撫于江南¶
列郡至蘇州祗謁祠下父老以其事告且曰昔者狄梁
公以¶冬官侍即為江南廵撫使毁吳楚淫祠千七百所
而此廟則¶在所留而不毁者去今千年得吾郡侯葺而
新之廵撫使之¶來又適當其時吳民觀感興起自今其
<pb:KR4h0102_WYG_036-7b>
無復爭競之風乎予¶乃登其父老而告之曰方泰伯之
奔吳也㫁髪文身示不可<md:KR4h0102_SBCK_036-5a>¶立然荆蠻義之從而歸之千
餘家遂端委以臨其民是欲辤¶富貴而富貴隨之及其
後世夫差狃於必勝窮兵瀆武破越¶困齊欲霸天下卒
之國亡身戮妻子為虜是欲求富彊而失¶其富彊矣然
則吳地數千年之富庶由泰伯之三讓有以致¶之也其
鬭訟之成風者亦由夫差之好勝有以啓之也爾民¶欲
為泰伯之讓乎欲效夫差之爭乎一則廟食萬世一則
<pb:KR4h0102_WYG_036-8a>
貽¶譏千載其得與失必有能辨之者孔子曰能以禮讓
為國乎¶何有此予與太守期望於吾民之意父老曰善
請以是為記¶遂書於麗牲之石使四方之來謁者咸有
所觀感而興起焉¶豈獨蘇州之民而已哉¶
　　祀神農陵記　　　　　　　　　曽鶴齡¶
神農氏敎民耕稼蜡祭醫藥交易之事開萬世衣食相
生相<md:KR4h0102_SBCK_036-5b>¶飬之源故凡後世有天下者皆祀之而新即位者
則告焉示¶不忘本也今年¶今上即位實遣臣鶴齡賫香
<pb:KR4h0102_WYG_036-8b>
幣祝文求其陵行祀告之禮而¶陵在衡州之酃縣酃縣
深僻若獠洞然故自衡舍舟陸行越¶峻坂渉深塹五宿
始至之後又三宿始將事事皆如儀奠獻¶有䖍稱¶上所
以親遣之意旣畢始若釋重負然猶不敢忽慢遂跼歩¶
山麓見有石壁髙二尋許廣半之正面而直立或指以
為塚¶門又上少許有杉二株一榮一枯其大數十圍髙
不可計根¶節如鐵石或以為異人所種莫敢剪伐者杉
下有壇下有墠¶蓋舊有之新又更置或能言更置之由
<pb:KR4h0102_WYG_036-9a>
而未詳也至問陵之¶所始訖莫能對退坐公館取縣志
閲之亦落寞不載以問酃<md:KR4h0102_SBCK_036-6a>¶庠諸生有進而前者對曰聞
諸長老宋太祖求帝王之應祀¶者獨神農氏之陵不可
得一夕夢神人戴一笠持兩火訴不¶血食覺而咨羣臣
皆曰是非炎帝乎火位南方宜徃南求焉¶遂遣使者至
長沙之境求不獲將歸遇一老人引而指示之¶曰是則
炎帝塚也忽不見使者還報卽遣祀之遂成故典噫¶斯
亦近於誣也雖然殷高宗夢得傅説遂舉為良弼孔子
<pb:KR4h0102_WYG_036-9b>
夢¶見周公卒明其道以教萬世由是觀之則宋太祖之
事亦精¶神所感有然也不可以弗信矧炎帝之神在天
無所求而不¶獲今茍因其故典盡其誠以享焉有不獲
者邪予故存其説¶以告後之來祀者宜盡誠焉耳陵之
是否雖置勿辨可也¶
　　復本堂記¶
倫理叙名分正繫於世教使然者予嘗得其説矣世教
不明<md:KR4h0102_SBCK_036-6b>¶而其民父子兄弟之序或至顛倒繆盭者非其性
<pb:KR4h0102_WYG_036-10a>
不善也汙¶俗誘之也其教既明而父父子子兄兄弟弟
人得其正者非¶其性獨良也美俗導之也五雲東溪著
姓郭氏當元盛世有¶無子懼乏祀者遂子其弟可謂其
名紊矣而以為固然莫或¶易之迨¶國朝洪武初其後裔
按譜世次失倫大駭遂更正之復其故¶常此豈不有由
來哉元有天下幾百年海内富庶人人足給¶民至老死
不識兵革庻幾太康而獨狃於故常不脩堯舜三¶代之
教人不相非以至綱常淪斁我¶太祖皇帝龍飛之初忿
<pb:KR4h0102_WYG_036-10b>
嫉其弊一正以禮法而汛掃之俾尊¶卑上下隆殺等級
截然不紊而天下益以治富庻益盛於昔¶由此觀之則
郭氏之先紊其名實與其後裔得改而正之者<md:KR4h0102_SBCK_036-7a>¶皆世教
使然明矣天高地下川流岳峙萬形明白而昏霾翳¶之
視者無見一日天大以風刮去淨盡仍復其舊而天下
曉¶然豈非此理乎郭氏世次得正乆矣又嘗扁其堂曰
復本今¶年有來京師求予記者前金華丞正顯也正顯
之言曰曩所¶失者曽祖雲祥府君後復正者叔祖崇良
<pb:KR4h0102_WYG_036-11a>
府君崇良府君嘗¶為萬安訓導願請并記之嗟乎能復
者固本乎上之教而非¶其人卓然不惑殆亦難矣昔孔
子為政欲以正名為先子路¶猶且以為迂况後世乎况
以今兹而欲正數世之前之失乎¶夫誼之正者徃徃難
於為繼非特繼之難守亦難也然則郭¶氏派系之本必
卓然不惑而後能復之也夫而後能繼守之¶也夫¶
　　舵師記　　　　　　　　　　　林　誌<md:KR4h0102_SBCK_036-7b>¶舟之載舵主之舵操縱疾舒得失而舟之安危繫焉故
<pb:KR4h0102_WYG_036-11b>
凡傭¶於舟者皆以力而舵師兼智力長焉其受直也恒
倍或參伍¶其載而取之然非素諳是者非惟人不之任
而亦不敢輕任¶於人其責蓋甚重也哉歲戊戌予奉使
北還買舟以載得寧¶波舵師某甲予見其騃而使酒曰
夫也詎能舵舟同載者曰¶子以傭役人而乃貌取之乎
且其直亷又易與毋慮為也予¶固疑之比渡淮及湖中
流而衝風作狼狽失勢者幾旁舟皆¶笑之曰是特其小
小者耳使之乎大江則將奚為予問同載¶者曰嚮吾言
<pb:KR4h0102_WYG_036-12a>
之何如則皆愀然曰今之舵舟者皆是已此特¶其甚者
奚暇渠之笑哉予曰然則是吾任者之過矣彼敢輕¶以
任人何哉應者曰子以彼為工其技而利濟人與其将
以¶舟利而冒其名者與夫利濟人者必世業於舟其捐
費博其<md:KR4h0102_SBCK_036-8a>¶資利遠凡舟之須皆工且良故傭必擇人况於
舵師乎其以¶身任載也毁譽不顧夷險在已視其載之
輕重與其舟之輕¶重侔焉是誠足任者矣若夫以舟利
者則不然其於舟也朝¶僦之夕業之無須博費不期遠
<pb:KR4h0102_WYG_036-12b>
利乗人之載而弋取之不得¶則下上而求合焉毁譽夷
險汩然於中也彼欲載者樂其易¶與且利其亷儌倖以
無事徃徃以渉大江猶安流也而况於¶淮與湖哉予曰
安危同勢也喜患同情也彼豈異於人者與¶應者曰良
師先勢而違情庸師勢迫而情見故曰前車覆後¶車戒
審如此天下惡有僨事者哉予曰嘻此名言也顧命童¶
子濡毫記之¶
　　重新孔子廟學記　　　　　　　陳　循
<pb:KR4h0102_WYG_036-13a>
鳯陽府古揚州之域春秋時鍾離子之國漢晉以來為
郡其<md:KR4h0102_SBCK_036-8b>¶名不一¶聖朝龍興於此吳元年賜名臨濠府越三
年為中都建中都¶國子監改府曰中立府洪武七年國
家定鼎金陵復改中¶立為鳳陽府以中都國子監為鳳
陽府儒學其殿堂學舍自¶創始至今凡八十有餘年中
更郡學之吏多矣而未嘗有脩¶壞補廢於其間者以是
士無所奮以志於學而由科目以登¶庸者遠不逮於他
郡是可歎也仲侯閔之來為郡也首以為¶懼以謂學校
<pb:KR4h0102_WYG_036-13b>
風俗人才之本為政所當先者不先其本而規¶規於事
為之末以儌譽於公庭爭訟辨别之間君子有不貴¶也
孔子不曰聽訟吾猶人也必也使無訟乎吾徒誦法孔
子¶者也敢不容心於是乃率貳佐周覧廟學相其廢壞
有不可¶仍舊者悉撤而圖新之中構禮殿翼以廊廡肖
像以祠聖賢<md:KR4h0102_SBCK_036-9a>¶其間凡廟所當有者無一不備外為講堂
環以齋舍儲廩以¶饌來學之徒凡學所宜置者無一弗
周材出於捐俸貲以率¶僚宷而省浮費以補缺工出於
<pb:KR4h0102_WYG_036-14a>
貨勤敏以乗閒隙而止不急¶以助勞經始於景泰二年
三月十六日落成於明年五月二¶十日既成仲侯遣人
走書幣來京師求為之記仰惟昔者¶天心厭亂于是篤
生¶聖人以為民主肆我¶太祖聖神文武欽明啓運俊德
成功綂天大孝髙皇帝龍飛¶九五削平僭偽建子孫萬
世帝王之業然肇基不於他而獨¶於此此豈非舜之諸
馮文王之岐周殆有不可以與尋常州¶郡同日語者况
嘗建中都立太學天下英才畢集之所今雖¶更為郡學
<pb:KR4h0102_WYG_036-14b>
而詎可以廢壞不治以有忝於<md:KR4h0102_SBCK_036-9b>¶聖朝龍興賢才豹變之
淵薮乎宜乎仲侯首以為懼而惓惓¶任作新之責於今
日也易曰雲從龍風從虎聖人作而萬物¶覩言上應於
下下從於上同聲相應同氣相求為理之必然¶也天下
賢才無問海内海外同聲相應同氣相求尚莫不有¶帝
臣之願况居州里之間輦轂之下如水之先得溼如火
之¶先得燥有不相應相求為尤易於他哉士之得生是
邦游於¶是學其視天下海内海外賢才已倍萬其天矣
<pb:KR4h0102_WYG_036-15a>
而又有賢守¶之作新如此誠不自棄而加勉焉將見如
水流溼沛然若決¶江河而注之海如火就燥粲然若列
星辰而麗乎天有莫之¶能禦矣故於仲侯請記是郡廟
學之成書以為勸¶
　　坦齋記　　　　　　　　　　　金　寔¶
吳宗政之居在京師東城闤闠中樸然一室也署其題
曰坦<md:KR4h0102_SBCK_036-10a>¶齋予嘗過之宗政曰僕将思樂乎平易也先生幸
有以教之¶予曰平易天下之善道也而今人鮮克由之
<pb:KR4h0102_WYG_036-15b>
豈世方以竒崛¶為髙臲卼為安好僻怪而樂深險以平
易為不足為故弗由¶邪胡不舉天下之所共由者而喻
之哉周道如砥安車由之¶鳴和鸞中節奏無不如意坐
車中者暢然而舒泰江流一碧¶巨艦中下風濤不驚棹
夫唱和處舟中者晏然而無虞由乎¶平易故能坦坦也
若夫攀危逕履巉岩臨萬仞之壑逆百折¶之瀧未有不
神禠而膽落者不由平易烏能坦坦哉君子察¶夫是理
恒置心於平易之地舍躁而趣静遵分以循理乆則¶心
<pb:KR4h0102_WYG_036-16a>
廣體胖將無適而不坦坦矣是故大易有履道之象聖
人¶有蕩蕩之稱皆所謂善也宗政起謝曰先生之言至
矣水陸¶舟車之喻僕未暇遠觀焉試以日接於目者言
之僕之居四<md:KR4h0102_SBCK_036-10b>¶通八逹之衢也雞鳴而起貴賤紛沓騖利
逹者躋攀於分寸¶殖財賄者較量於錙銖百技衆工四
方所集忻者笑戚者悲¶怒者搏强者敓詭欺揶揄滑稽
突梯千態萬狀以求售其術¶寧有樂平易而坦坦者乎
僕於是乃求喧中之寂掩户以息¶香一縷書數十巻或
<pb:KR4h0102_WYG_036-16b>
從事於佔畢鉛槧資之以為飬此外殆¶無營焉願因先
生之言勉其所未至以求自異於庸衆人不¶知其不可
也於是舉几布席豆羞觴醑樂予於齋内獻酢互¶更懽
然洽矣為之歌曰坦兮坦兮去爾町畦絶爾多岐遵大¶
路兮以遨以嬉秣吾馬兮膏吾車吾與爾同歸宗政吳
人敏¶而好學善鍾王楷法為時軰所推讓縉紳大儒皆
樂與之㳺¶宗政漠如也其自待與其名齋若不相背馳
云
<pb:KR4h0102_WYG_036-17a>
　　逰嵩陽記　　　　　　　　　　周　叙<md:KR4h0102_SBCK_036-11a>¶宣德丙午三月十五日予在鞏祀宋陵畢瞻望嵩少諸
山慨¶然想其勝與廣文宜春吳公遜志約逰焉行李僕
御已戒至¶期聞有逹官至吳君不果行越二日予遂攜
邑庠生王庸劉¶清李暄同徃行二十五里至黒石渡沿
洛陽南至河水清駛¶水濵山石犖确下歩行二里餘午
食将軍趙仁家又行半舍¶許地曰漫流岡上有郭汾陽
廟環廟古栢數百株蒼翠蔚然¶可愛有碑二通一金元
<pb:KR4h0102_WYG_036-17b>
光二年上黨趙琢譔云汾陽嘗領兵¶清河上至是索芻
粟不獲里人告以是邦西南岡嘗出毒霧¶為灾故田榖
不秋無以供餉汾陽乃旋軍登其上以壓之毒¶因以息
里人遂立廟祀之相傳祠下有洞時有聲隆隆然蓋¶毒
霧所出處予惟古人稱掃清氛祲汾陽之謂矣一則緱
山¶東老人所題老人逸其名必宋元顯者夜宿原良村
王庸家<md:KR4h0102_SBCK_036-11b>¶自鞏至是七十里餘翌旦遵趙城陟轘轅道石
徑崎嶇盤廻¶以上中有關名萼嶺老卒數人守之時天
<pb:KR4h0102_WYG_036-18a>
旱邑人祈禱甚乆¶忽微雨從西北來予顧謂二生曰今
日之逰固樂天復雨又¶樂之尤也轉西僅五里入少林
寺木蔽翳仰不見日花草餘¶香郁郁襲人寺在五乳峯
麓少室山當其南隱若屏列其寺¶僧聞客至迎迓甚恭
佛殿後為講堂堂後有立雪亭則佛徒¶惠可受法於達
磨處惠可嘗侍達磨雪深至腰不去竟得其¶法予因歎
曰昔㳺定夫楊中立立雪於程門卒傳其道惠可¶學佛
法亦然使世之為弟子皆若此其學詎有不成者邪因
<pb:KR4h0102_WYG_036-18b>
觀厯代所建碑刻其文最舊則有梁武帝御製達磨太
師賛¶前刻歐陽圭齋序餘皆唐宋以下文字又向西北
循山崖深¶入三里許攀援而上山勢岈然環抱視寺之
臺殿山之林壑<md:KR4h0102_SBCK_036-12a>¶若在席下是為達磨面壁菴菴有石影
云達磨面壁九年之¶遺跡也時雨止雲收煙霧澄霽幽
鳥𤣥蟬鳴聲上下翛然有¶塵外之想僧云西南八里巔
有惠可菴有卓錫泉以榛莾蒙¶翳不果上寺主僧二人
曰圓宗林之廷者甚能言相與論辨¶亹亹亦自可敬飯
<pb:KR4h0102_WYG_036-19a>
畢啓行逾十里則嵩山少室東西對屹山¶色掩映蒼翠
如滴路循深洞灘石礧磈按轡徐行毛髪森豎¶俄經一
小土神祠南忽有赤衣童子疾趨道左令導途者索¶之
彌乆不見竊自念曰連月旱暵而赤色者南方朱火之
象¶也是豈旱魃之流歟因相與名其地曰赤童子山又
行十里¶憇郵亭中亭後一里有寺名㑹善刻元雪菴所
書茶榜字徑¶三寸許遒偉可觀觀畢即出晚至登封假
館學宫自原良至¶是又六十里明日同廣文劉仲武司
<pb:KR4h0102_WYG_036-19b>
訓吳永庸謁中嶽神祠<md:KR4h0102_SBCK_036-12b>¶且黙禱乆旱祈賜雨澤禮畢而
縣丞李政繼至祠在縣東八¶里嵩山之陽中原壤地平
曠有山亦培塿不奇崛唯嵩山蜿¶蜒磅礴騎奔雲矗綿
長數十里屹然在天地之中諸山環列¶勢若星拱蓋乾
坤秀粹所鍾宜神靈之宅也祠規制極宏壯¶峻極殿南
為降神殿三面皆圖生申甫像丹青頗剥落而筆¶意蒼
古督李丞命畫公模之宋金以來石刻以百數惟王曽¶
奉&KR0239;譔者碑最穹壯字體雖甚勁麗又漫滅不可讀并
<pb:KR4h0102_WYG_036-20a>
命諸¶生用紙墨摹搨以考其舊既出李具酒殽于道士
方丈相與¶宴飲甚歡丈室後有竹數百竿微風度之鏗
然有聲如擊金¶石此又洛中之僅見也又明日與仲武
永庸循北門逰嵩陽¶觀觀乆廢惟古栢三株存大者圍
幾三丈髙兩倍之相傳漢¶武帝封為大將軍有石刻識
其下次者亦幾二丈圍云皆封<md:KR4h0102_SBCK_036-13a>¶次将軍望之如張幃幄
如擁車蓋風動又聞如絲竹之音相¶對倚乆之不能去
惟¶朝廷方取材川蜀以資梁棟此木近在河洛似獨遺
<pb:KR4h0102_WYG_036-20b>
棄豈造¶物者固有以庇之抑以孤處僻遠不見知於世
邪前有天寳¶三載紀聖德感應碑髙大異常制書法極
妙又從東度涸澗¶尋崇福宫即太乙觀林深從者迷失
道徃返數四始逹宫亦¶屢廢惟三清殿存亦至元間重
修者旁屋近燬于野火道官¶依殿以居舊有奕棋摴蒱
泛觴三亭今惟九里池存有泉名¶太乙歲乆亦湮則泛
觴亭之故址也二宫觀俱漢唐宋以來¶天子廵幸暨王
公卿士宴游之所方其盛時珠宫琳館金碧¶交映鑾輿
<pb:KR4h0102_WYG_036-21a>
所至草木生輝及其廢也荒烟㫁礎鞠為丘墟樵¶人牧
豎得而辱焉噫方外之流恒自視其道與天地長乆永<md:KR4h0102_SBCK_036-13b>¶存今既若此豈非物之興廢固自有時哉升高以望遠
則箕¶潁諸山隱然如畫追想巢由之高風西則少室三
十六峯綺¶綰繡錯髙挿霄漢深悲李山人之陳迹目與
景接心契神會¶超然若御灝氣游鴻濛而不知其所止
也稍東有啓母石云¶塗山氏所化其説怪誕不經極西
有法王寺亦名刹殿宇頽¶圮惟浮屠巍然南下則有周
<pb:KR4h0102_WYG_036-21b>
公測影觀星二臺廢址北顧嵩¶高二十四峯舒奇獻秀
厯厯可指竝山頂而東則又有所謂¶盧鴻巖投龍洞皆
嵩陽勝處擬次日再約徃逰是夕予冒風¶寒頗不懌且
疲於登陟遂不果而顧予先後之所以賞者其¶所得亦
可謂富矣因累書其事于簡以識予是逰之勤并各¶書
一通一以遺鞏邑廣文吳公俾想見兹逰之勝一以留
登¶封學宫以備他日好逰者之故實云是為記<md:KR4h0102_SBCK_036-14a>¶　　宋丞相信國文公祠堂記　　　　柯　暹
<pb:KR4h0102_WYG_036-22a>
宋有天下三百年海内臣妾無險釁一旦天命難諶江
南失¶守髙城深池間雖有堅甲利兵曽勁草之不若獨
丞相信國¶文公未受王命毅然浩氣充塞天地使巴延
之餌不能釣一¶舌世祖之謀不能屈一膝幽囚白刃不
能移一心是蓋有日¶月之明風霆之厲者在乎其見耳
方瀛國未封墜石塞敵使¶南冠不執安知吳越不可復
中原不可圖然而不能皆天也¶或又以為既執之後張
宏範說而誘之至再也世祖欲公附¶之切也附而用之
<pb:KR4h0102_WYG_036-22b>
宜不下於宋也使能隱忍許臣於庭見之¶時又安知無
可圖者顧其思不出此嗚呼是豈足以知公者¶哉當庭
見之時一身之外皆元有矣此膝未屈為吾敵國一¶屈
之後臣節凛然縱有可圖吾心已二萬一有成猶不能
免<md:KR4h0102_SBCK_036-14b>¶無成則是漢李陵之謀誰復可信此公所以吟嘯從
容就死¶而靡他也某來永新聞固塘文氏六義堂并詩
乃公為其族¶人正道所扁而題也因造其堂拜公遺像
誦公之詩過錢市¶又瞻公像于文氏祠中宣德丙午江
<pb:KR4h0102_WYG_036-23a>
西提刑按察司僉事括¶蒼王公繼行過謁祠下命某易
文氏祠為丞相祠或曰文氏¶譜自五代時春元始至十
世彦純生二子長曰卿次小山卿¶曽孫革齋生丞相為
鳳岡派小山之後為固塘派族遠而義¶疎某曰不然文
正范公親疎之論至矣以公之孤忠大節傳¶播宇宙間
如日星之明不容掩矣為宋而殁在宋當祀宋亡¶無祀
之者雖敵國表勵忠節亦當祀况守公之故土而愛君¶
之心同然者乎世無子孫雖鄉人尚義亦當祀况敦睦
<pb:KR4h0102_WYG_036-23b>
之族¶景先德者乎今其祠在京都郡庠者創于元已祀
之矣某在<md:KR4h0102_SBCK_036-15a>¶金臺時見一僧號全拙以戒行自髙尚知慕
公風節徃拜于¶祠又聞一指揮者見祠宇傾圯尚能慨
然新之求其姓名未¶得豈有鄉邦不如敵國吾儒不如
武弁同族不如方外者哉¶祠因舊更其榜曰宋丞相信
國文公之祠為之歌曰¶
玉關洞開朔騎南來孤忠矢志乾旋坤廻匪人自天我
皇弗¶庇廵剛逺貞孔仁孟義盤盤鳳岡摧彼雕梁固塘
<pb:KR4h0102_WYG_036-24a>
錢市六義¶孔彰篤維親親匪祀何祀子孫繩繩億千萬
世¶
　　重修虞士祠記　　　　　　　　祝　顥¶
洪洞縣南去城一十三里官道之東虞士臯陶之墓在
焉道¶西原上乃其祠也地可百弓坦夷髙爽面離闢户
繚以周垣¶祠屋三楹中肖神像與侍從儀衛旁設齋厨
數楹制皆麄儉¶蓋創自前代莫究其始建入<md:KR4h0102_SBCK_036-15b>¶國朝載諸
祀典守土之臣雖春秋共事而因陋就簡莫之加¶意且
<pb:KR4h0102_WYG_036-24b>
其民俗去古旣逺罕事文學罔知貴貴尊賢之禮故舉¶
其地里祠墓傳舍稱號一以神名名之無所諱避任治
教者¶亦莫之戒識者戚焉景泰初予以侍近出官山右
按部兹邑¶恭謁祠下顧瞻廢墜為之驚惕乃命有司封
植其墓正其祠¶額凡觸神諱者一切禁之於是邦之吏
民稍知敬憚而觀風¶問俗入其境者亦知趨式焉今年
春予復來兹屬縣令尹鑑¶脩其祠之未備鑑循而才克
事其事次第畢之加於舊觀因¶謀伐石請書其事用勸
<pb:KR4h0102_WYG_036-25a>
邦人且示來者其用心可謂逺矣於¶乎自兩儀既分人
極肇立世稱至治者必曰唐虞而士實當¶時名臣羣后
之所首讓者其謀謨道德載諸經傳有天下國¶家者師
之則治萬世臣子之所咸仰况洪洞為神明之里則<md:KR4h0102_SBCK_036-16a>¶凡
生於斯吏於斯者尊崇敬仰是訓是行宜先他方安可
頃¶刻而或怠之者矧今幸遇¶聖天子更化海内風動㝠
孚黙契賢才彚征以光輔盛治駸¶駸三五之隆則夫是
方之間寧有不感發興起以追遐軌者¶乎故曰有其君
<pb:KR4h0102_WYG_036-25b>
則有其臣也然則是祠所繫其於治教豈云¶小補之哉
後之君子尚體諸焉庸書以記¶
　
　
　
　
　
　明文衡巻三十六
