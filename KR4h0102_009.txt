# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 9

<md:KR4h0102_SBCK_009-1a>¶　　　　　　　　　　明　程敏政　¶編
　議
　　孔子廟堂議　　　　　　　　　宋　濂¶
世之言禮者咸取法於孔子然則為廟以祀之其可不
稽於¶古之禮乎不以古之禮祀孔子是䙝祀也䙝祀不
敬不敬則¶無福奈何今之人與古異也古者将祭主人
<pb:KR4h0102_WYG_009-1b>
朝服即位於阼¶階東西面祝告利成主人立於阼階上
西面尸出入主人降¶立於阼階東西面此皆主人之正
位也卒脀祝盥于洗升自¶西階主人盥升自阼階祝先
入南面主人從户内西面祝酌¶奠主人西面再拜稽首
皆為几筵之在西也尸升筵主人西¶面立於户内拜妥
尸尸醋主人主人西面奠爵拜皆為尸之¶在西也漢晉
春秋所載章帝元和二年幸魯祠孔子帝升廟<md:KR4h0102_SBCK_009-1b>¶西面再
拜開元禮亦謂先聖東向先師南向三獻官皆西向¶是
<pb:KR4h0102_WYG_009-2a>
猶未失古之意也今襲開元二十七年之制遷神於南
面¶而行禮者北面則非神道向右之義矣古者造木主
以棲神¶天子諸侯之廟皆有主卿大夫士雖無之大夫
束帛以依神¶士結茅為菆無有像設之事開元禮亦謂
設先聖神座於堂¶上西楹間設先師神座於先聖神座
東北席皆以莞則尚掃¶地而祭也今因開元八年之制
摶土而肖像焉則失神而明¶之之義矣古者灌用鬯臭
鬰合鬯臭隂達於淵泉既灌然後¶迎牲致隂氣也蕭合
<pb:KR4h0102_WYG_009-2b>
黍稷臭陽逹於牆屋故既奠然後炳蕭¶合羶薌蓋求神
於隂陽也今用熏薌代之庸非簡乎古者朝¶覲㑹同與
凡郊廟祭饗之事皆設庭燎司烜共之火師監之¶其數
則天子百公五十餘三十以為不若是則不嚴且敬也<md:KR4h0102_SBCK_009-2a>¶今以秉炬當之庸非瀆乎古之有道有徳者使教焉死
則以¶為樂祖祭於瞽宗此之謂先師若漢禮有髙堂生
樂有制氏¶詩有毛公書有伏生之類也又凡始立學者
必釋奠於先聖¶先師釋奠必有合有國故則否謂國無
<pb:KR4h0102_WYG_009-3a>
先聖先師則所釋奠¶者當與鄰國合若唐虞有夔伯夷
周有周公魯有孔子則各¶自奠之不合也當是時學者
各自祭其先師非其師弗學也¶非其學弗祭也學校既
廢天下莫知所師孔子集羣聖之大¶成顔回曾參孔伋
孟軻實傳孔子之道尊之以為先聖先師¶而通祀於天
下固宜其餘當各及其邦之先賢雖七十二子¶之祀亦
當罷去而於國學設之庶㡬弗悖禮意(開元禮國學祀/先聖孔子¶以顔)
(子等七十二賢配諸/州但以先師顔子配)今也雜寘而妄列甚至荀况之言
<pb:KR4h0102_WYG_009-3b>
性¶惡揚雄之事王莽王弼之宗莊老賈逵之忽細行杜
預之建<md:KR4h0102_SBCK_009-2b>¶短喪馬融之黨附勢家亦厠其中吾不知其為
何説也古者¶立學專以明人倫子雖齊聖不先父食久
矣故禹不先鯀湯¶不先契文武不先不窋宋祖帝乙鄭
祖厲王猶上祖也今一¶切寘而不講顔回曾參孔伋子
也配享堂上顔路曽㸃孔鯉¶父也列祀廡間張載則二
程之表叔也乃坐其下(淳祐初張居程上後¶因國子/監集議再定張遂居程下)顛
倒彝倫莫此為甚吾又不知其為何説¶也古者士之見
<pb:KR4h0102_WYG_009-4a>
師以菜為贄故始入學者必釋菜以禮其先¶師其學官
四時之祭乃皆釋奠(今専用春/秋亦非)釋奠有樂無尸而¶釋菜
無樂是二者之重輕繫乎樂之有無也今則襲用魏漢¶
津所製大晟之樂乃先儒所謂亂世之音者也其可乎
哉古¶者釋奠釋菜名義雖存其儀注皆不可知唐開元
禮彷彿儀¶禮饋食篇節文為詳所謂三獻各於獻後飲
福即尸醋主人<md:KR4h0102_SBCK_009-3a>¶主婦及賔之義也今憚其煩唯初獻者
得行之其可乎哉嗚¶呼學校者禮之所自出猶河瀆之
<pb:KR4h0102_WYG_009-4b>
宗瀛海也猶山嶽之祖崑¶崙也今乃舛謬若是則其他
可知矣禮固非士庶人之所敢¶議有人心者孰能黙黙
以自安乎雖然此姑言其畧爾若夫¶廟制之非宜冕服
之無章器用則雜乎雅俗升降則昧乎左¶右如此類甚
多雖更僕不可盡也或者則曰子之言信辨矣¶建安熊
氏欲以伏羲為道統之宗神農黄帝堯舜禹湯文武¶各
以次而列焉臯陶伊尹太公望周公暨稷契夷益傅説
箕¶子皆可與享於先王天子公卿所宜師式也當以此
<pb:KR4h0102_WYG_009-5a>
秩祀天¶子之學若孔子實兼祖述憲章之任其為通祀
則自天子下¶達矣茍如其言則道統益尊三皇不汩於
醫師太公不辱於¶武夫也不識可乎昔周有天下立四
代之學其所謂先聖者<md:KR4h0102_SBCK_009-3b>¶虞庠則以舜夏學則以禹殷學
則以湯東膠則以文王復各¶取當時左右四聖成其徳
業者為之先師以配享焉此固天¶子立學之法也奚為
而不可也¶
　　七出議　　　　　　　　　　　王　¶褘
<pb:KR4h0102_WYG_009-5b>
禮(大戴禮/本命篇)妻有七出不順父母無子淫妬惡疾多言竊
盜是¶也而又有三不去有所取無所歸與更三年之喪
前貧賤後¶富貴是也凡此聖人所以順男女之際重婚
姻之始也後世¶之議者或曰婦人不順父母淫妬多言
竊盜其為罪而見出¶宜也若無子惡疾乃其不幸非其
罪也而去之非禮也聖人¶之制禮豈其若是嚴甚哉故
七出定為五出於禮為稱也曰¶聖人之制禮嚴與寛蓋
並用也惟其嚴也故有以合乎天理¶之公惟其寛也故
<pb:KR4h0102_WYG_009-6a>
有以順乎人情之正寛嚴相適而制禮之意<md:KR4h0102_SBCK_009-4a>¶得矣今自七
出言之無子惡疾固婦人之不幸也而出之若¶過乎嚴
矣然三不去者婦人孰無之使其無子惡疾矣而或¶其
有所取無所歸也與更三年之喪也前貧賤而後富貴
也¶則固不得而去之也是又未嘗不寛甚也夫夫婦之
配偶人¶倫之本也聖人之制禮其必審於此矣故曰寛
嚴相適聖人¶制禮之意所以為中也或曰惡疾無子而
或有是三不去者¶固不去矣使或無是也則其出也庸
<pb:KR4h0102_WYG_009-6b>
豈其罪歟曰妻道二一¶曰奉宗祀也一曰續宗祀也二
者人道之本也今其無子則¶是絶世也惡疾則是不可
與共粢盛也是義之不得不絶者¶也夫不順父母以其
逆徳也淫以其亂族也妬以其亂家也¶多言以其離間
也竊盜以其反義也五者其惡徳之見絶於¶人者也無
子之絶世惡疾之不可與共粢盛二者其惡徳之<md:KR4h0102_SBCK_009-4b>¶見絶
於天者也其於義所當絶均也或曰古者諸侯一夫人¶
六姪娣兩媵大夫一妻二妾士一妻一妾藉使妻有惡
<pb:KR4h0102_WYG_009-7a>
疾無¶子則固有妾足以生子而奉祀奚必妻之出也曰
禮莫重於嫡¶孽之分所以培化本而窒亂源也庶孽並
嫡家國之禍莫不由¶兹茍因妻有惡疾無子而成庶孽
之寵以啟争奪之禍是家¶國之大不幸也又况庶人有
妻而無妾其為不幸也尤大夫¶因婦人之不幸而致家
國之大不幸輕重之際聖人固有以¶權衡之而謹其始
矣然則以惡疾無子而出妻義之不得巳¶而禮之不可
免者也或曰禮者先王教人之具律者聖人御¶世之凖
<pb:KR4h0102_WYG_009-7b>
故禮虚文而律實法也七出之文雖載於禮而五出¶之
法今著於律奚為其不可也曰禮與律非二物也禮者
防¶之於未然律者禁之於己然皆縁人情而為制禮之
所不許<md:KR4h0102_SBCK_009-5a>¶即律之所不容出於禮則入於律也惡疾無子
之當出其著¶於律厯代相因未之有改由人情之所同
也禮律二者均為¶聖人之所制其輕重之際詳矣七出
之目胡獨於今而廢之¶也故嘗論之夫婦之道以義合
以禮成者也其成也則納之¶以禮不合也則出之以義
<pb:KR4h0102_WYG_009-8a>
聖人之所許也禮載諸侯出夫人¶夫人比至於其國以
夫人之禮行至以夫人入使者將命曰¶寡君不敏不能
從而守社稷宗廟使使臣某敢告於執事主¶人對曰寡
君固前辭不教矣寡君敢不敬須以竢命大夫以¶下出
妻夫使人致之曰某不敏不能從而共粢盛某也敢告¶
於侍者主人對曰某之子不肖不敢辟誅敢不敬須以
竢命¶是其進退之間從容孫順有如此先王因其義之
不得已而¶禮之不可免所以存其辭而不廢也是故孔
<pb:KR4h0102_WYG_009-8b>
氏之家三世嘗<md:KR4h0102_SBCK_009-5b>¶出妻矣使果以出妻為難也然則聖人
非歟由是論之徇私¶情暱細惠不知禮義之大節謂婦
人無子惡疾為不當去而¶欲減七出為五出者可謂野
於禮也已¶
　論¶
　　衡運論　　　　　　　　　　　胡　翰¶
皇降而帝帝降而王王降而霸猶春之有夏秋之有冬
也由¶皇等而上始乎有物之始由霸等而下終乎閉物
<pb:KR4h0102_WYG_009-9a>
之終消長¶得失治亂存亡生乎天下之動極乎天下之
變紀之以十二¶運統之以六十四卦乾天道也健而運
乎上坤地道也順而¶承乎下天地既判其氣未交為否
既交為泰始乎乾訖乎泰¶四卦統七百二十年是為天
地否泰之運乾一索得男而為¶震坤一索得女而為巽
震長男也巽長女也夫婦之道也始<md:KR4h0102_SBCK_009-6a>¶成為恒既交為益
乾再索得男而為坎坎中男也坤再索得¶女而為離離
中女也中男中女夫婦之道成為既濟既交為¶未濟乾
<pb:KR4h0102_WYG_009-9b>
三索得男而為艮艮少男也坤三索得女而為兑兑¶少
女也少男少女夫婦之道成為損既交為咸是為男女
交¶親之運男治政於先女理事以承其後男之治也從
父之道¶大壯也无妄也長男從父者也需也訟也中男
從父者也大¶畜也遯也少男從父者也六卦統一千一
百五十有二年是¶為陽晶守政之運女之治也從母之
道觀也升也長女從母¶者也晉也明夷也中女從母者
也萃也臨也少女從母者也¶六卦統一千有八年是為
<pb:KR4h0102_WYG_009-10a>
隂毳權行之運坤隂也得陽育而¶生男乾陽也得隂化
而生女男歸於母女應於父豫也復也¶長男歸母者也
比也師也中男歸母者也剝也謙也少男歸<md:KR4h0102_SBCK_009-6b>¶母者也六
卦統九百三十有六年是為資育還本之運小畜¶也姤
也長女應父者也同人也大有也中女應父者也夬
也¶履也少女應父者也六卦統一千二百二十有四
年是為造¶化符天之運乾坤父母之道也必有代者
焉代父者¶長男也從長男者中男少男也解也屯也
<pb:KR4h0102_WYG_009-10b>
中男從長者也¶小過也頥也少男從長者也四卦統六
百七十有二年内外¶以剛陽治政是為剛中健至之運
陽剛之極隂必行之代母¶者長女也從長女者中女少
女也家人也鼎也中女從長者¶也中孚也大過也少女
從長者也四卦統七百九十有二年¶内外以隂柔為治
是為羣愚位賢之運隂隨於陽為順豐也¶噬嗑也中女
從長男者也歸妹也隨也少女從長男者也節¶也困也
少女從中男者也六卦統一千八百年是為徳義順<md:KR4h0102_SBCK_009-7a>¶命
<pb:KR4h0102_WYG_009-11a>
之運陽隨於隂為不順渙也井也中男從長女者也漸
也¶蠱也少男從長女者也旅也賁也少男從中女者也
六卦統¶一千八十年是為惑妬留天之運長男既息為
男之窮也長¶女既息為女之窮也於是中男與少男相
搏焉蹇也䝉也二¶卦統三百三十有六年是為寡陽相
搏之運陽之搏也隂必¶隨之於是中女與少女㑹焉睽
也革也二卦統三百八十有¶四年是為物極元終之運
十二運上下萬有一千七百八十¶載陽來隂往太乙臨
<pb:KR4h0102_WYG_009-11b>
之不浸則不極不極則不復復而與天¶下更始非聖人
不能也聖人非天不生也天生仲尼當五伯¶之衰而不
能為太和之春者何也時未臻乎革也仲尼沒繼¶周者
為秦為漢為晉為隋為唐為宋垂二千年猶未臻乎革¶
也泯泯棼棼天下之生欲望其為王為帝為皇之世固
君子<md:KR4h0102_SBCK_009-7b>¶之所深患也余聞之廣陵秦曉山乃推明天人之
際皇帝王¶伯之别定次于篇¶
　　六經論
<pb:KR4h0102_WYG_009-12a>
六經皆心學也心中之理無不具故六經之言無
不該六經所以筆吾心之理者也是故説天莫辨
乎易由吾心即太極也説事莫辨乎書由吾心政
之府也説志莫辨乎詩由吾心統性情也説理莫
辨乎春秋由吾心分善惡也説體莫辨乎禮由吾
心有天叙也導民莫過乎樂由吾心備人和也人
無二心六經無二理因心有是理故經有是言心
譬則形而經譬則影也無是形則無是影無是心
<pb:KR4h0102_WYG_009-12b>
則無是經其道不亦較然矣乎然而聖人一心皆
理也衆人理雖本具而欲則害之盖有不得全其
正者¶故聖人復因其心之所有而以六經教之其
人之温柔敦厚則有得於詩之教焉疏通知逺則
有得於書之教焉廣博易良則有得於樂之教焉
潔静精㣲則有得於易之教焉恭儉莊敬則有得
於禮之教焉屬辭比事則有得於春秋之教焉然
雖有是六者之不同無非教之以復其本心之正
<pb:KR4h0102_WYG_009-13a>
也嗚呼聖人之道唯在乎治心心一正則衆事無
不正猶將百萬之卒在於一帥帥正則靡不從令
不正則奔潰角逐無所不至矣尚何望其能却敵
哉大哉心乎正則治邪則亂不可不慎也秦漢以
來心學不傳徃徃馳騖於外不知六經實本於吾
之一心所以髙者渉於虚逺而不返卑者安於淺
陋而不辭上下相習如出一轍可勝嘆哉然此亦
皆吾儒之過也京房溺於名數世豈復有易孔鄭
<pb:KR4h0102_WYG_009-13b>
專於訓詁世豈復有書詩董仲舒流於災異世豈復有
春秋樂固亡矣至於小大戴氏之所記亦多未醇世又
豈復有全禮哉經既不明心則不正心既不正則鄉閭
安得有善俗國家安得有善治乎惟善學者脱略傳註
獨抱遺經而體驗之一言一辭皆使與心相涵始焉則
戞乎其難入中焉則浸漬而漸有所得終焉則經與心
一不知心之為經經之為心也何也六經者所以筆¶吾
心中所具之理故也周孔之所以聖顔曾之所以賢初
<pb:KR4h0102_WYG_009-14a>
豈能加毫末於心哉不過能盡之而已今之人不可謂
不學經也而卒不及古¶人者無他以心與經如氷炭之
不相入也察其所圖不過割裂文義以資進取之計然
固不知經之為何物也經而至此可不謂之一厄矣乎
雖然經有顯晦心無古今

天下豈無豪傑之士以心¶感
心於千¶載之<md:KR4h0102_SBCK_009-8a>¶上者<md:KR4h0102_SBCK_009-8b>¶哉<md:KR4h0102_SBCK_009-9b>¶　　尚賢論¶
人君兼天下之所有以貴則天下莫與侔其勢也以富
<pb:KR4h0102_WYG_009-14b>
則天¶下莫與較其利也以權則天下生殺之所由懸也
何求而不¶得何為而不成而必有待於賢者知天下不
可自用也雖聰¶明睿智一堵之外目有所不見十室之
間耳有所不聞萬鈞¶之重力有所不舉百工之事能有
所不通况天下大器也舉¶天下之大器重任也而三代
之王者或以不明而克綏先禄¶或以幼冲而𢎞濟多難
或負過人之才強力辨㨗而遂亡國<md:KR4h0102_SBCK_009-10a>¶䘮家不保其身豈
天下之大器重任材力者有所不堪而幼¶冲不明者能
<pb:KR4h0102_WYG_009-15a>
勝之哉太甲成王以有伊尹周公為之輔佐故¶天下不
勞而治夏癸商辛有終古龍逢而不能聽有膠鬲商¶容
而不能用故天下不治而底於滅亡用得其人則太甲
之¶不明成王之幼冲可以遷善改過緝熈光明而為令
主不得¶其人而自用之則雖夏癸之勇力商辛之辨捷
負過人之材¶而不免為獨夫得失之幾不可不審也亡
國之人非盡不肖¶興王之臣非必皆賢天之生才何代
無之伊尹仲虺巫咸甘¶盤傅説非盡生於亳邑也閎夭
<pb:KR4h0102_WYG_009-15b>
泰顛散宜生南宮适太公望¶畢公毛公非盡出於豐鎬
也亦非素有位而貴也遇之以其¶道則耕築漁釣逺迹
田野海濵之人皆起而任公卿大臣之¶責伊尹傅説太
公望之於商周是也遇之不以其道雖千乘<md:KR4h0102_SBCK_009-10b>¶之國萬鍾
之粟曽不足以延搢紳游談之士孟軻氏之於齊¶梁是
也道合則合道離則離去就之義不可茍也至治之世¶
以徳相尚天下無不可仕之國故君為官擇人而臣無
擇官¶士患徳不修不患無聞也患業不廣不患無位也
<pb:KR4h0102_WYG_009-16a>
徳修而業¶廣矣雖欲處衡門而樂考槃也詢衆庶者在
閭其能舍乎興¶賢能者在鄉其能不舉乎由鄉而逹於
諸侯貢於天子之廷¶三適者受上賞不賢者貶爵土則
諸侯之責重矣賢者授之¶以官大賢授大官能者任之
以事大能任大事則天子之任¶又重矣商周之盛上無
曠官下無遺才其君臣遇合盖如此¶周徳既衰春秋戰
國之際不能統一於是君擇臣而臣亦擇¶君以事之然
猶以義相尚侯嬴魏夷門監也而魏之公子枉¶車騎虚
<pb:KR4h0102_WYG_009-16b>
左迎之毛遂趙下士也而楚烈王願奉社稷㰱血聽<md:KR4h0102_SBCK_009-11a>¶之
魯仲連東海布衣也居邯鄲圍城之中不肯西面而帝
秦¶人以為天下士也謷然負其髙世之志伸大義於諸
侯之上¶漢唐數百年之盛未有肖其風烈者髙帝太宗
解衣輟哺傾¶身散財從海内之士舉天下於反掌之間
傳世永久當是時¶也曰竒士者有矣曰國士者有矣求
所謂天下士果何人哉¶士氣卑而主勢崇偈偈焉以權
利相任使其人固有不屑者¶矣如魯兩生野王二老世
<pb:KR4h0102_WYG_009-17a>
豈盡知之乎夫掲數尺之竿懸尋¶丈之緡鈎螾為餌而
投之河海所得者鱦鮒之屬耳吞舟之¶魚終不足致也
其為術亦疎矣人主之心其精神念慮與天¶地相酬酢
茍積至誠廓至公求天下之賢以寅亮天工孰不¶風動
而應之於下天下至廣人才至衆其要莫先於論相相¶
之賢否官之得失所繫也官之得失政之隆替所繫也
由君<md:KR4h0102_SBCK_009-11b>¶子言之是猶後世之論相也未能盡古之道也治
天下有本¶君之謂也治天下有要賢之謂也其本正者
<pb:KR4h0102_WYG_009-17b>
天下不勞而治¶其要得者天下之本不勞而正漢唐之
君莫或知之其有天¶下非不求賢也其求而用之者不
過以郡國之政有不舉耳¶朝廷之治有不備耳公卿大
夫之職有不稱耳未嘗知正天¶下之本也為公卿大夫
者亦以為能寄郡國之政佐朝廷之¶治於職足矣未有
能正天下之本者也王伯之略混聖賢之¶道塞非此其
故乎盖至趙宋而後世之君子有以此為任者¶而其主
不能擇也帝王之大經大本託之空言而無補當此¶之
<pb:KR4h0102_WYG_009-18a>
時得君專且久者皆時匪人假儒術以濟其奸者也易
言¶㧞茅連茹泰之君子以此進其君子否之小人亦以
此進其¶小人二者迭為消長故知人之難非獨難於君
子而深難於<md:KR4h0102_SBCK_009-12a>¶小人至於君子之小人則又難也其言辨
其行堅其見聞之¶博足以出人之不能其情貌之深足
以欺人之不測其知術¶之巧足以移人所好而不悟其
才藝之美足以行人所難而¶不憚其名君子實則戾也
辨之不早去之不果植為朋黨惡知¶其非君子也雖有
<pb:KR4h0102_WYG_009-18b>
君子横罹口語又惡知其非小人也知人¶則哲帝陶唐
氏猶難之共工崇伯之屬衆所共賢者矣而帝¶獨以為
非賢而後果不賢也於是去之而帝之廷無惡人矣¶於
是禹臯陶為帝臣者皆得著其成績人主欲進賢而不
能¶逺小人不足以言知人不知人不足以言得人非常
之士待¶非常之主然後用之天降時雨山川出雲其興
於此時也盖¶必有之矣其興於此時也予必得而見之
矣
<pb:KR4h0102_WYG_009-19a>
　　井牧<md:KR4h0102_SBCK_009-12b>¶天地養萬物聖人養萬民故天下之利聖人不私諸巳
亦不¶以私於人井田之制是也井田者仁政之首也井
田不復仁¶政不行天下之民始敝敝矣其後二百三十
有二年而漢始¶有名田之議猶古之遺意也又其後六
百又三年而元魏始¶有均田之法猶古之遺制也先王
之遺制遺意由秦以來僅¶一二見又皆行之不逺天下
之民益敝敝矣為政者南面以¶子萬姓一夫之飢猶已
<pb:KR4h0102_WYG_009-19b>
飢之一夫之寒猶已寒之孰無是心¶也而訖莫之拯焉
方漢承秦苛虐之後民新脱去湯火未遑¶蘇息髙帝因
而撫之逮及文景之世國家宴安無事宗戚大¶臣憑藉
貴髙之勢争取美田宅以為子孫利益郡邑富商大¶賈
周流天下貲累鉅萬治生産畜牧膏壌十倍上儗封君
編¶户之氓無立錐之地則卑下之為役為僕不暇顧其
身貧富<md:KR4h0102_SBCK_009-13a>¶不均埶所馴致也故董仲舒言於孝武以古井
田法雖難卒¶行宜少近古限民名田以抑兼并名田者
<pb:KR4h0102_WYG_009-20a>
占田也占田有限¶是富者不得過制也其後師丹孔光
之徒因之令民名田無¶過三十頃期盡三年而犯者沒
入之議者以三十頃之田周¶三十夫之地也一夫占之
過矣晉石苞令民男女二人占田¶百畆丁男女有差有
國食禄者有差或十頃或五十頃兼以¶品䕃其親屬自
啟奸端矣民無恒産不能制之專事要求之¶間不勞民
駭衆坐獲井田之利此吾所未喻也殆不過為兼¶并之
閑耳非有資於畎畆細民能無不足之患也故名田雖
<pb:KR4h0102_WYG_009-20b>
有古之遺意不若均田之善李安世在魏太和中其得
君非¶帝王之主也其得民非歸馬牧牛之時也以魏國
之大獨能¶均其土地審其經術差露田别世業魏人頼
之力業相稱北<md:KR4h0102_SBCK_009-13b>¶齊後周因而不變隋又因之唐有天下
遂定為口分永業之¶制而取以租庸調之法口分即露
田也露田夫四十畆婦人¶二十畆而率倍之口分八十
畆而不倍惟嵗易之田倍之永¶業即世業也夫家受而
不遷皆二十畆所以課蒔桑麻也民¶有多寡鄉有寛狹
<pb:KR4h0102_WYG_009-21a>
田有盈縮狹鄉之民受田半之為工商者¶不給而在寛
鄉者給之亦半也老疾寡妻妾給之三十畆四¶十畆而
半丁不可無養也當户者益之二十畆雖已有田不¶可
以不給也此均天下之田貧不得粥富不得兼猶懼不
能¶守而不變乃聽民粥永業以𦵏粥口分以遷是以小
不足而¶大損所餘何捄於敝振窮恤貧民獲保息周典
也何惜而不¶為顧從而加罰永徽之禁抑末耳議者如
宋劉敞又以魏齊¶周隋享國日淺兵革不息土曠人稀
<pb:KR4h0102_WYG_009-21b>
其田足以給其衆民獲<md:KR4h0102_SBCK_009-14a>¶其實唐承平日久丁口滋多官
無閒田給受民不復獲其實¶徒為具文不知隋唐之盛
丁口相若耳開皇十二年發使均¶天下之田狹鄉一夫
僅二十畆隋之給受何加於唐也唐雖¶承平日久貞觀
開元之盛其人户猶不及隋何至其田具文¶無實也敞
言過矣但狹鄉之民多而田不盈永業之田粥而¶民不
固如陸贄所謂時弊者埶馴致也時弊則法亦弊故均¶
田雖有古之遺制不若井田之善周制九夫為井井有
<pb:KR4h0102_WYG_009-22a>
溝四¶井為邑四邑為丘四丘為甸甸有洫四甸為縣四
縣為都都¶有澮地方百里是為一同治都鄙者以之夫
問有遂遂有徑¶十夫有溝溝有畛百夫有洫洫有涂千
夫有澮澮有道萬夫¶有川川有路萬夫之地三十二里
治鄉遂者以之孟軻氏請¶野九一而助國中十一使自
賦盖二法並行遂人匠人多寡<md:KR4h0102_SBCK_009-14b>¶異數而内外相經緯焉
王畿之内五十里為近郊百里為逺郊¶六鄉六遂居之
六遂之餘地為甸地距國中二百里即公邑¶之田天子
<pb:KR4h0102_WYG_009-22b>
使吏治之者也甸地之外為稍地距國中三百里¶大夫
所食之采地也稍地之外為縣地即小都之田距國中¶
四百里卿及王子弟之疏者所食之采地也縣地之外
為畺¶地即大都之田距國中五百里公及王子弟之親
者所食之¶采地也此王畿之制井田常居十之六其不
為井者四郊甸¶地耳其曰夫三為屋屋三為井則出地
貢者亦三三相任如¶井田之法八家樹藝一夫税入於
公孟軻氏所謂皆十一者¶是也鄉遂之地菜五十畆或
<pb:KR4h0102_WYG_009-23a>
百畆二百畆而都鄙之田或不¶易或一易再易是亦名
異而實同也地有肥磽為之井者必¶有牧以濟之所謂
菜與易者則皆牧也故小司徒曰井牧其<md:KR4h0102_SBCK_009-15a>¶田野井者其
正也牧者其變也井地均不必牧也井地不均¶必牧以
均之也由是達於民下雖有山林川澤不可以開方¶制
者以井牧授之以貢助取之諸侯之國可按而定也楚
人¶東南之要服也蔿掩為司馬度山林鳩澤藪辨京陵
表淳鹵¶數畺潦規堰瀦町原防牧隰臯井衍沃量九土
<pb:KR4h0102_WYG_009-23b>
之入修千乘¶之賦况中國之地無山林澤藪之阻無淳
鹵畺潦之患原隰¶衍沃舉目千里夏后氏用之以為貢
商人用之以為助而周¶人兼用之以制畿甸經邦國其
法可考者往往存於周官之¶書其不合者以孟軻氏為
之權衡豈不較然也哉故嘗以為¶井田之法行有十便
民有恒産不事末作知重本一也同井¶並耕勞逸巧拙
不相負齊民力二也奉生送死有無相贍通¶貨財三也
貨財不匱富者無以取贏絶兼并四也取以十一<md:KR4h0102_SBCK_009-15b>¶天下
<pb:KR4h0102_WYG_009-24a>
之中正吏無横斂五也比其丘甸革車長轂於是乎出¶
有事以足軍實六也一同之間萬溝百洫又有川澮戎
馬不¶得馳突無邉患七也畎澮之水澇則疏之旱乾則
引以溉注¶少凶荒八也少壯皆土著奸偽不容善心易
生以其暇日習¶詩書爼豆養老息物成禮俗九也逺近
共貫各安其居樂其¶業尊君親上長子孫其中不煩刑
罰而成政教十也一舉而¶十者具矣何憚而不為乎其
謂不可為者盖亦有二焉丘甸¶縣都其間萬井為溝洫
<pb:KR4h0102_WYG_009-24b>
者又萬計包原隰而為之窮天下之¶力傾天下之財非
數十年之久不克潰於成也非大有為之¶君不能致其
决也此不可者一也中古以降淳厚之俗薄澆¶偽之風
熾恭儉之化衰功利之習勝經久之慮少僥倖之敝¶多
以限田抑富強猶有撓之者况使盡棄其私家之産乎
以<md:KR4h0102_SBCK_009-16a>¶均田授農民猶有不能周之者又况生齒滋衆之時
乎怨歸¶於上奸興於下此不可為者二也以余論之二
者何足尼吾¶事乎古者歩百為畆漢人益以二百四十
<pb:KR4h0102_WYG_009-25a>
為畆北齊又益之¶以三百六十為畆今所用者漢畆歩
也今之五十畆古之百¶畆也漢提封田萬萬頃惟邑居
道路山林川澤不可墾餘三¶十二百二十九萬頃皆可
墾元始初遣司農勸課定墾田八¶百二十七萬五百三
十頃是時天下之民一千二百二十三¶萬三千户以田
均之計户得田六十七畆古之百四十畆也¶家獲百四
十畆耕之未為不給也加之簡稽則工商禄食之¶可損
者又不知其㡬也雖唐盛時永徽民户不過三百八十
<pb:KR4h0102_WYG_009-25b>
萬至開元七百八十六萬亦不漢過也以天下之田給
天下¶之民徵之漢唐則後世寧有不足之患乎田無不
足之患則<md:KR4h0102_SBCK_009-16b>¶取諸民以與民天下皆知吾君之不私也天
下有如卜式者¶且将先吾民而為之孰不響應於下也
秦長城之役袤延萬¶里塹山堙谷暴兵三十萬而阿房
之作督用徒刑者又七十¶餘萬郡邑之民發謫徙邉者
又歲不休息不徳甚矣天下怨¶誹未聞有一人違者况
下令如流水之源固民心之所欲也¶王政之所本也今
<pb:KR4h0102_WYG_009-26a>
先取一鄉之田井之其制定其事便其民¶悦然後行之
一郡取一郡之田井之其制定其事便其民悦¶然後行
之天下天下之制定事便而民悦也亦何異於鄉郡¶乎
是天下之田可井也事不勞者不永逸欲長治久安而
不¶於此圖之亦茍矣唐太宗嘗讀周官之書至體國經
野設官¶分職以為民極慨然歎曰不井田不封建不足
以法三代之¶治人君負有為之才操可致之勢其時又
非難也封建議而<md:KR4h0102_SBCK_009-17a>¶不行井田知而不復君子盖深為唐
<pb:KR4h0102_WYG_009-26b>
惜之吾聞春氣至則草¶木生秋氣至則草木落生與落
必有使之者矣物莫知之也¶故使之者至物無不為使
之者不至物無可為上之人審其¶所以使故物莫不為
用管商之法孰與先王之制天下皆知¶其非民利也而
齊秦舉國聽之其故又可知也以先王之制¶使若管商
者為之以紀人事經地利吾知天下之田可限也¶可均
也亦可井也此無他善操其所使而巳矣忠信之道賞¶
罰之柄上之所以使也
<pb:KR4h0102_WYG_009-27a>
　　慎習¶
天下之勢窮則變由治而趨亂者其變易雖一憸人壊
之而¶有餘由亂而趨治者其變難雖合天下之智力為
之而不足¶由秦以來天下之變數矣議者莫不慨然欲
追復先王之舊<md:KR4h0102_SBCK_009-17b>¶厯漢唐數千百年而卒循乎秦人之敝
者此豈其勢難而力¶不足哉荀卿子曰法後王一天下
制度又曰法貳後王謂之¶不雅盖卿有以啟之也自卿
之論興其徒李斯用之以相秦¶凡可以變古者莫不假
<pb:KR4h0102_WYG_009-27b>
秦之柄奮其恣睢之心而為之雖商¶鞅之刻薄不若是
之烈也鞅廢井田止秦之土地改法令止¶秦之人民而
斯也尊主為皇帝舉天下以為郡縣舉天下不¶復有井
田夷其城郭銷其兵刃人主之勢孤立於上而怨起¶於
下計無所出益倒行而逆施之燔詩書以塗民之耳目
黜¶儒術以滅天下之口説所守者律令也所師者刀筆
吏也其¶變既極其習既成秦亡而漢承之聖王之繼亂
世掃除其迹¶而悉去之崇教化而興起之此其㡬也陳
<pb:KR4h0102_WYG_009-28a>
綱立紀以為萬世¶法程此又一㡬也髙帝以寛仁定天
下規模宏逺矣然未嘗<md:KR4h0102_SBCK_009-18a>¶有一於此其後賈誼言之於文
帝董仲舒言之於武帝皆不¶能用又其後王吉言之而
宣帝亦恬不以為意觀髙帝命叔¶孫博士之言令度吾
所能行為之天下事孰非人主所能者¶奈何帝之自畫
如此而羣臣不足佐之創業之君後昆所取¶法由是而
文帝有卑之無甚髙之喻宣帝有漢家自有制度¶之語
當更化而不更化當改制而不改制一切縁秦之故雜
<pb:KR4h0102_WYG_009-28b>
霸以為治逮於中興光武以吏事責公卿顯宗以耳目
為明¶察文法宻而職任違辨急過而恩意少雖從事儒
雅投戈講藝¶臨雍拜老有緝熈揖譲之風未能盡更化
改制之實也故朱¶浮言罷斥之擾於前陳寵建輕刑之
議於後建初之政所以¶濟永平之失也之數君者在當
時號為賢主且去古未逺而¶因陋就簡未嘗取先王之
法一試為之為之而不效舍之可也<md:KR4h0102_SBCK_009-18b>¶不為而舍之烏知
其不可乎盖其溺於所習者久矣辟之¶生燕冀者調車
<pb:KR4h0102_WYG_009-29a>
馬居呉越者善舟楫習實為常各狎所安假令易車馬而
操舟楫鮮¶不覆矣去舟楫而控車馬鮮不躓矣此豈¶其性
本殊哉習固使之耳古今之相去何以異此有能善變
其¶習者果孰禦之魏晉之衰天下之亂極矣元魏起代
北其先¶土托后䟦之裔也其人民負戈控弦之屬也與
漢不侔矣宜¶未易以禮法理也而孝文遷都洛邑挈其
人民而居之均田¶别里而崇祀建學國人莫不有忤心焉
獨排衆議而咨之王肅¶李安世之流却頽俗而慕古法
<pb:KR4h0102_WYG_009-29b>
垂憲典以事詩書王通氏曰¶帝王之道不墜孝文之力
也豈不信乎及隋之衰天下又大¶亂而唐承之太宗却
封倫之對從魏徵之勸貞觀之初力行¶仁義其為化也
得矣制官以六典制兵以府衛制民以均田<md:KR4h0102_SBCK_009-19a>¶制賦以租
庸調其為制也備矣行之數嵗家給人足行旅不¶齎糧
外户不待閉方制四裔之外太平之效可謂盛矣故宋¶
儒以為由文武之治千有餘嵗而有太宗之為君方之
於漢¶其寛仁孰與髙帝其𤣥黙孰與文帝其所以致此
<pb:KR4h0102_WYG_009-30a>
者由其不¶惑於後世之論能自㧞於秦漢之習也向使
孝文無卓然之¶見必為之志雖得中國終於茍安而止
耳使太宗有躬行之¶實名世之佐舉唐之治又豈殷周
之不若乎故俗之不淳不¶患也刑之不措不患也功之
不遂不患也而患無必為之志¶躬行之實持之者未久
也惟聖為能盡倫惟王為能盡制三¶代之興其王皆聖
人也其所以為天下者莫不本諸天理要¶諸人心大法
之則大治小法之則小治茍以為逺而莫之法¶也其道
<pb:KR4h0102_WYG_009-30b>
固存其意猶可識也春秋譏變法而大復古聖人豈<md:KR4h0102_SBCK_009-19b>¶好
為異哉懼後世不知有先王之法故假筆削力争之然
猶¶懼不勝况順而下之是猶决江河而放之陸勢必胥
溺而已¶耳故余不責斯之不師古而深悼况之法後王
由其有以啟¶之也君子度已以繩接人用枻夫與世遷
徙而偃仰者戰國¶之遺習也卿之意不過如此學術不
醇而遂以毒天下太史¶公曰法後王何也以其近已而
俗變相類議卑而易行也天¶下有能知其近而相類者
<pb:KR4h0102_WYG_009-31a>
為不可法也卑而易行者為不可¶行也則秦人之敝去
矣非聖人其孰能之¶
　　皇初¶
天地之初未始有物也馮馮翼翼由一而二二氣則一
睢雎¶盱盱由二而三三才則一天下同由之謂道同得
之謂徳同¶善之謂性同靈之謂心道一也人皆由之而
有不由者焉徳<md:KR4h0102_SBCK_009-20a>¶一也人皆得之而有不得者焉性一也
人皆善而有不善者¶焉此人也非天也心不能盡性則
<pb:KR4h0102_WYG_009-31b>
不能盡徳矣不能盡徳則¶不能盡道矣故雖天也莫與
能焉而成能者聖人也此聖人¶所以為萬世開太平也
鴻荒之世天地草昧民物雜揉穴居¶野處雖蚑息蠕動
之屬不異也而不以為墊毛食血飲雖鷙¶擊獷搏之屬
不異也而不以為臊䝉以羽革草木而不以為¶野瘞以
積薪而不以為薄約以結繩而不以為愚其民安之¶免
於饑寒而不及於灾患斯可矣五龍燧人彼十有七氏
者¶何氏也九頭攝提彼十紀者又何紀也其人果聖而
<pb:KR4h0102_WYG_009-32a>
世果治¶也歟宜於此有以變而通之矣何至委其人於
顓䝉倥侗之¶域累數十萬年同於禽犢而不少拯之豈
天生民立君之意¶乎必不然矣世雖傳之聖人不言也
聖人不言者蓋無稽而<md:KR4h0102_SBCK_009-20b>¶慎之也道本於三皇徳著於五
帝法備於三王過此以往未¶之能尚也徳固道也而法
亦道也所因者異耳山川之風氣¶不同五方之民異俗
古今之風氣不侔厯代之治異宜其要¶皆所以納民於
道也庖犧氏神農氏軒轅氏繼天而王畫卦¶以開物備
<pb:KR4h0102_WYG_009-32b>
物以致用民利頼之其具不過網罟耒耜而畋漁¶農父
之所務也其制不過宮室舟車闗市弧矢杵臼而工商¶
武夫之所能也方其未創之時民固無所措其心思手
足之¶力矣故必聖人而後為之為之不足必聖人而後
繼之因時¶變通不變不通也書契之作法之始也衣裳
之治徳之昭也¶其化神而民宜有善而不知天下同歸
於道冺乎其迹矣軒¶轅之後是為五帝厯少昊髙陽髙
辛而至唐虞唐虞之帝為¶堯舜聖聖相承疇咨都俞南
<pb:KR4h0102_WYG_009-33a>
面以臨羣臣其治猶黄帝也而<md:KR4h0102_SBCK_009-21a>¶政教禮樂之在天下有
臯陶稷契以任之有伯益后䕫之屬¶以典之而又以伯
禹總焉雖有洪水之灾四凶之惡不勞而¶治帝何為哉
天下同歸於徳雖莫之名焉而煥乎其文矣有¶虞之後
夏后氏承帝執中之傳以功踐帝之位九土既平九¶疇
既錫彛倫攸叙三年而天下遂於仁不得賢而與之而
其¶子啟能敬承父道以天下與其子猶與賢也及啟之
身有扈¶不服于甘之役大戰而後服之欲如有虞之世
<pb:KR4h0102_WYG_009-33b>
不可得矣父¶子相繼所以止天下之亂是乃變而通之
也夏徳既衰商人¶繼之商徳既衰周人繼之南巢之放
湯有慙徳牧野之師武¶王以為有光焉則居之不疑矣
無復商人之意矣其順天應¶人則一也故君臣易位天
下不以為非是亦變而通之也撥¶亂世而反之正天下
同歸於義義形而法益備矣禹之興也<md:KR4h0102_SBCK_009-21b>¶承乎虞而不及
虞者也文王之興承乎商而進乎商者也皆¶三代之盛
王也其道同其徳異者有之其徳同其法異者有¶之其
<pb:KR4h0102_WYG_009-34a>
法同其制異者有之存乎其人焉爾存乎其世焉爾消¶
息者候之徵也淳厖者俗之判也理亂者變之象也質
文者¶治之體也損益者治之宜也變通者權之用也神
化者用之¶妙也通乎消息之候審乎淳厖之俗明乎理
亂之㡬别乎質¶文之體損益變通合乎神化之妙此聖
人之所同也及周之¶衰王降而為伯伯降而為戰國諸
子分裂聖人之道人騖其¶私智異説掎挈是非梟亂名
實世患苦之雖為諸子者亦病¶焉於是刑名農墨之家
<pb:KR4h0102_WYG_009-34b>
崇儉質尚功實而老子貴清净将棄¶仁義蔑禮法與天
下共反其朴於太古之時意在懲周之弊¶而非大公至
正之道也漢用其術文景之世天下無事最為<md:KR4h0102_SBCK_009-22a>¶有効而
非二帝三皇之所尚也聖人之道辟之天地明之為¶日
月潤之為雨露變之為風霆為鬼神莫不由天地以成
化¶竅之為山川微之為草木為昆蟲莫不由天地以成
體而天¶地之所以為天地者易簡而已矣聖人在位大
之為朝廷之¶遜禪父子之繼立變之為征討君臣之革
<pb:KR4h0102_WYG_009-35a>
命皆天命所當然¶重之為郊廟社稷之事公卿大夫賢
不肖之黜陟下至閭伍¶井牧之賦庠序之教闗市權衡
度量之制刑賞之具禮樂之¶用皆民生之不可去者也
聖人何容心哉亦行其所無事而¶已矣故聖人之心天
地之心也聖人之性天地之性也聖人¶以其心溥萬物
而物無不平以其性盡萬物而物無不成非¶固訹之也
有生者各一其性有知者各一其心聲氣之同捷¶於桴
鼓念慮之孚堅於金石故曰天地感而萬物化生聖人<md:KR4h0102_SBCK_009-22b>¶
<pb:KR4h0102_WYG_009-35b>
感人心而天下和平聖人之化如神而人不與知焉聖
人之¶化如天而神不與能焉蕩蕩乎平平乎皇極之道
也而非老¶氏者之所謂道也皇極之道立天下之治得
矣茍不為皇猶¶當為帝茍不為帝猶當為王是三王不
足四而五帝不足六¶也¶
　　迂論<md:KR4h0102_SBCK_009-25a>¶　　　宗廟畧(詳見/通辨)¶　　　　　　　　王　廉
天子諸侯宗廟之制中庸或問詳矣惟大夫士之制則
<pb:KR4h0102_WYG_009-36a>
不能<md:KR4h0102_SBCK_009-25b>¶無疑焉王制曰大夫三廟適士二廟官師一廟官
師陞適士¶適士陞大夫以次增立其廟固其理也設若
先大夫既立三¶廟矣其子孫乃無為大夫者而為適士
為官師先大夫所立¶三廟今為適士官師者又不當祭
其廟其主将毁之乎将存¶之乎毁之非禮也存之其誰
宜哉存之而主於宗子歟禮支¶子不祭故支子之為大
夫者有事於廟以上牲祭於宗子之¶家祝曰孝子某為
介子某薦其常事然則支子之為大夫者¶不得立廟矣
<pb:KR4h0102_WYG_009-36b>
宗子為大夫今支子之大夫則固可因其三廟¶而祭設
宗子為適士為官師或一廟或二廟所當祭者不過¶祖
與禰也支子之大夫所當祭之曾祖宗子既不當祭支
子¶之大夫又不敢祭将闕之乎将遂以支子之大夫所
當祭而¶祭之乎闕之非禮也祭之又非適士官師之宗
子所宜祭也<md:KR4h0102_SBCK_009-26a>¶禮大夫欲祭髙祖則省於君謂之干祫今
欲祭於曾亦将省¶於君歟又宗子為大夫其支子與之
同行者亦為大夫因之¶而祭三廟則固宜也茍宗子與
<pb:KR4h0102_WYG_009-37a>
支子其行不同等所祭之曾¶祖禰亦不同等則如之何
竊料各隨見為大夫者所宜祭之¶三廟而祭之宗子但
為之主祭耳主祭者惟宗子初不論其¶行之不同等也
臆説若此俟知禮者正焉又按曾子問¶以上牲祭於宗
子之家疏曰宗子是士合用特牲今庶子身¶為大夫若
祭祖禰當用少牢之牲就宗子之家祭之也用大¶夫之
牲是貴禄也宗廟在宗子之家是重宗也此宗子謂小¶
宗也若大宗子為士得有祖禰二廟也若庶子是宗子
<pb:KR4h0102_WYG_009-37b>
親弟¶則與宗子同祖禰得以上牲於宗子之家而祭祖
禰也但庶¶子為大夫得祭曾祖已是庶子不合自立曾
祖之廟崔氏云<md:KR4h0102_SBCK_009-26b>¶當寄曾祖廟於宗子之家亦得以上牲
宗子為祭也寄廟之¶説經無明文亦是崔氏臆見然庶
子為大夫既不敢自立廟¶因宗子祭於宗子之家宗子
為士所祭者祖與禰也曾祖則¶無廟審如崔氏寄廟之
説則當為庶子之為大夫者别立曾¶祖廟矣其説似乎
有理愚意以為庶子之大夫有事於曾祖¶當就宗子為
<pb:KR4h0102_WYG_009-38a>
士之祖廟祭之猶省於君而祭髙也但如此説¶大是平
易寄廟之制似是而實非也又按庶子為大夫不¶敢立
廟而祭於宗子之家故疏曰宗廟在宗子之家是重宗¶
也然則庶子為大夫不得立廟明矣按王制大夫三廟
凡為¶大夫者則得立廟無嫌於適庶之分然宗子之三
廟或不與¶庶子之為大夫者同行宗子所立之三廟自
宗適之正派庶¶子之為大夫者其三廟乃小宗也而與
宗子之正派不相同<md:KR4h0102_SBCK_009-27a>¶也要之庶子之為大夫者自得祭
<pb:KR4h0102_WYG_009-38b>
於其家小宗之三廟或因¶事告祭於宗子之家大宗之
三廟者以宗為重故也設或宗¶子之三廟其分皆卑於
庶子但用宗子為祭之主而告祭之¶更不論其分之尊
卑惟以重宗為事歟予前説省於君而祭¶曾與就宗子
之祖廟祭之其説與此不同姑兩存之以俟知¶禮者擇
焉¶
　　　孔子墮三都¶
當定公時三家專政久矣昭公伐之不克出亡八年竟
<pb:KR4h0102_WYG_009-39a>
薨於¶乾侯三家之不可去也孔子豈不知之知其不可
去顧為大¶司冦與之並立於朝可謂知乎吾知孔子之
出仕也不惟見¶用於定公尤見信於三家而三家聽孔
子之行事也不然三¶家恐孔子之攻已必沮孔子之進
矣何以知三家之聽孔子<md:KR4h0102_SBCK_009-27b>¶之行事也吾見孔子行事而
三家不疑又使其徒季路為之¶宰而三家無間十四年
孔子攝行相事而三家又無沮意由¶此而信之也既曰
三家聽孔子之行事則三都為孔子之謀¶而自墮也詎
<pb:KR4h0102_WYG_009-39b>
不信乎朱子以為三家自墮之必不然矣使其¶自墮三
都則三家之強也為何如哉公室之弱也為何如哉¶孔
子畏其強而弱魯也必有以沮之矣夫三家憤陪臣之
據¶其私邑其欲墮之也固三家之本心又喜孔子以公
義使巳¶而墮之也茍為不然孔子素知三家之擅政不
可以一旦奪¶惡能以司冦之權而遽奪其三都而三家
從之耶是固勢不¶可行也吾知孔子之為是舉其必有
所恃矣夫孔子以公義¶而使三家墮之者非為三家謀
<pb:KR4h0102_WYG_009-40a>
為魯謀也魯墮三都則三家¶弱而公室強矣又何以知
其非三家自墮之也成叛十有二<md:KR4h0102_SBCK_009-28a>¶月公圍成公至自圍
成信以為三家自墮之則三家自墮之¶矣公何自圍之
乎而春秋又直以公圍公至自圍書之乎吾¶於是益信
墮三都之事為孔子之謀也非三家自墮之也明¶矣朱
子以為三家挾公而圍之夫三家之勢至於挾公則魯¶
㣲矣有甚於受女樂而怠於政事者受女樂怠於政事
他日¶孔子猶託以㣲罪行而於其挾公之日乃不去之
<pb:KR4h0102_WYG_009-40b>
何哉吾於¶是又益信非三家之挾公也明矣夫三都墮
三家豈不知孔¶子之弱已其意若曰與其使陪臣之強
為已弱孰若使公室¶之強以自贖哉論至於此而後知
三家之從孔子之化矣而¶後知三家之聽孔子之行事
為無疑也公羊謂孔子行乎季¶孫三月不違是也惜乎
其蔽已深如僭禮樂者不能盡革之¶矧孔子以司冦之
任視相為輕也孔子之仕魯而化魯之君<md:KR4h0102_SBCK_009-28b>¶臣十得其二
三焉宜乎孔子之不久於魯也抑墮郈書叔孫¶州仇墮
<pb:KR4h0102_WYG_009-41a>
費書季孫斯仲孫何忌而不書公者三家以公義帥¶師
謀出於公室猶公之師也十年再圍郈亦然孟孫不能
墮¶成及成叛公乃自圍之耳圍之不克不可謂孔子為
失計也¶傳曰戰不正勝是巳左氏以孟孫聽公歛處父
之謀而不墮¶成故公自圍之容或有之其曰費人襲魯
公入於季氏之宮¶登武子之臺費人攻之弗克入及公
側仲尼命申句須樂頎¶下伐之費人北使誠有之孔子
之謀信亦疏矣孔子之舉信¶亦危矣殊不知公山不狃
<pb:KR4h0102_WYG_009-41b>
以費叛召孔子之時按史記乃定¶公九年在孔子為中
都宰之前經不書費叛者以費叛季氏¶非叛魯也十二
年季孫斯仲孫何忌以公義一舉墮費無叛¶事如左氏
所云朱子反以史記為妄而信左氏遂以墮三都<md:KR4h0102_SBCK_009-29a>¶為非
孔子之謀而為三家自墮之論是年孔子為大司冦方¶
用事於魯惡得欲赴費人之召且費叛而孔子乃欲舍
魯之¶睦背季氏而去豈人情哉九年孔子未仕歎道未
行故有興¶周之念而欲赴費然知其人終不可化而卒不
<pb:KR4h0102_WYG_009-42a>
往亦乘桴浮¶海之意今已見用而其化及於季氏矣使
於是時費果叛孔¶子欲赴之何哉由是觀之費叛在九
年審矣左氏之妄又無¶疑矣吁千載之下雖朱子之考
覈精詳猶為左氏所惑况他¶人乎蘇子以晏嬰為國以
禮之事方之盖亦惑於左氏者也¶予反覆推究其情直
據經史而以理折之如此專經之士幸¶勿斥其妄而去
取之幸甚¶
　　　鄆讙龜隂田(詳見左/傳鉤𤣥)
<pb:KR4h0102_WYG_009-42b>
左氏以鄆讙龜隂田為汶陽之田其後司馬遷杜預及
諸家<md:KR4h0102_SBCK_009-29b>¶皆以為然不知汶陽乃齊地鄆讙龜隂為魯田與
汶陽不相¶干也朱子辨之詳矣但朱子以鄆讙龜隂田
之來歸者於吾¶聖人無與焉又曰借如彼説聖人修春
秋自書其功殆非人¶情愚則未安其説公㑹齊侯於祝
其孔子相乃其實事齊人¶來歸鄆讙龜隂田亦是實事
左氏言萊人以兵刼魯侯雖不¶可信然孔子使兹無還
請田又却齊享不可謂皆妄也其後¶來歸鄆讙龜隂田
<pb:KR4h0102_WYG_009-43a>
豈可謂不與吾聖人之事乎當時實有其¶事春秋惡得
而不書之書之為魯也非自以為功也且有其¶實而避
嫌不書孔子自處則善矣其如魯史何避嫌之事賢¶者
且不為况聖人乎愚則曰齊人來歸鄆讙龜隂田實吾
聖¶人之功但左氏以三邑為汶陽田則非也¶
　　　魯鄭易田<md:KR4h0102_SBCK_009-30a>¶按許田乃許國也今許州許昌縣是也許乃周公朝宿
之邑¶魯舊封也魯頌曰居常與許復周公之宇是也許
<pb:KR4h0102_WYG_009-43b>
非許田也¶許田非許也隐十一年秋公㑹齊侯鄭伯伐
許遂入許曰公¶㑹主謀者公也許田則固名為魯之田
矣魯但不遽有之耳¶至桓元年鄭伯以璧假鄭始得之
初不聞以祊而易之也祊¶在沂州瑯琊縣在魯近地安
得為鄭人湯沐之邑必魯之近¶地而失於春秋之前歟
但經不書其失於何時鄭之有祊又¶不知得於何日祊
為魯地為鄭所侵今欲結魯之援故歸於¶我書歸足矣
又繼之曰我入祊欲見魯公貪鄭之賂非可入¶而入耳
<pb:KR4h0102_WYG_009-44a>
初又不聞以祊而易許田也考之鄭得許田之由既¶如
彼稽之祊入於魯之故又如此不知左氏何所本而妄
生¶易田之説也<md:KR4h0102_SBCK_009-30b>¶　　　金縢非古書¶
予讀書至金縢反覆詳究疑其非古書也使周公而然
非周¶公也金縢曰既克商二年王有疾弗豫二公曰我
其為王穆¶卜周公曰未可以戚我先王公乃自以為功
為三壇同墠為¶壇於南方北面周公立焉植璧秉珪乃
<pb:KR4h0102_WYG_009-44b>
告太王王季文王史¶乃册祝曰惟爾元孫某遘厲虐疾
若爾三王是有丕子之責¶于天以旦代某之身夫周公
面却二公穆卜以為未可戚我¶先王矣隂乃私告三王
自以為功此憸人佞子之所為也而¶謂周公然之乎死
生有命周公乃欲以身代武王之死使周¶公而然則為
不知命矣且滋後世刲股醮天之俗周公元聖¶豈其然
乎又曰今我即命於元龜爾其許我我其以璧與珪¶歸
俟爾命爾不許我我乃屏璧與珪夫人子有事於先王
<pb:KR4h0102_WYG_009-45a>
而<md:KR4h0102_SBCK_009-31a>¶可以珪璧要之乎使周公而然非逹孝者矣又曰公
歸乃納¶册於金縢之匱中盖卜册之書藏於宗廟啟之
則必王與大¶夫皆弁既曰周公别為壇墠則不於宗廟
之中明矣不於宗¶廟乃私告也周公人臣也何得以私
告之册而藏於宗廟金¶縢之匱又私啟之也使周公而
然則為挾冡宰之權而不有¶其君者也又曰王與大夫
盡弁以啟金縢之書乃得周公所¶自以為功代武王之
説周公册書宜不在宗廟金縢之匱即¶在其中武王疾
<pb:KR4h0102_WYG_009-45b>
瘳四年而崩周公居東二年而歸凡六年之¶久周人尚
卜惡有朝廷六年無事而不啟金縢之匱至今乃¶啟之
耶即此五事反覆詳究頗疑是編非古書也舊傳今文¶
古文皆有蔡氏誰能曲為之説釋之加詳矣相傳既久
固非¶迂論之所能奪然於心未始不致疑也故書於篇
以俟知者<md:KR4h0102_SBCK_009-31b>¶　　　周六服朝見(詳見三/禮纂要)¶
按大行人六服朝見以數見者為親也如九州之外謂
<pb:KR4h0102_WYG_009-46a>
之蕃¶服世一見謂父死子繼及嗣王即位乃一來耳以
其荒服疏¶之也周時以洛為邦畿邦畿方千里其外各
以五百里分九¶服一方五百里者九四千五百里也以
二方對計之并邦畿¶千里通萬里也今姑以二方論之
周公封於魯魯去王畿千¶有餘里在甸服二嵗一見召
公封於燕燕去王畿二千餘里¶在采服衛服之間或三
嵗四嵗一見以周召元臣乃在外服¶似若疏之者何耶
設如先儒以鳥道計之縱魯在侯甸之間¶而燕尚在甸
<pb:KR4h0102_WYG_009-46b>
界之服若以禹服計之魯當在綏服燕逺在荒¶服矣殊
未喻也由是觀之周禮為未行之書信矣¶
　　　論李綱請固守京師之非<md:KR4h0102_SBCK_009-32a>¶宋徽欽時金人南下李綱力主固守京師以衛社稷夫
死社稷¶諸侯守土之職非天子之事也李綱不此之悟
而欲留二帝固¶守京師以待勤王之師與敵背城一戰
以决勝負若綱者賢則¶賢矣不幾於知常而不知變者乎
昔者太王常避狄人之逼孟¶子又嘗以對滕君矣夫太
<pb:KR4h0102_WYG_009-47a>
王滕君皆侯國也及其行權聖賢猶¶許之况於萬乗之
尊乎故唐𤣥宗幸蜀以避禄山之禍代宗幸¶陜以避吐
蕃之難徳宗幸奉天以避朱泚之亂卒頼勤王之師¶再
造唐祚使當是時三宗皆如李綱之議則安禄山吐蕃
朱泚¶之慘三宗能不震驚乎綱力主其議二帝從之幸
斡里雅布尋¶以師退京師頼以無虞及綱罷是後朝臣
不建行幸之議至冬¶金兵復至何㮚又執綱議欽宗以
足頓地誓死社稷朝臣乃不¶復言遂至二帝北廵貽宗
<pb:KR4h0102_WYG_009-47b>
廟之羞遺人民之禍實自綱㮚知常<md:KR4h0102_SBCK_009-32b>¶而不知變之罪當
時之計莫如從太王避狄之謀而襲三宗¶出幸之事命
康王為元帥李綱為相權之不撓用之不疑詔¶徵天下
勤王之師以衛王室斯善之善者也即有不虞亦無¶北
遷之禍顧乃為守土臣之計致二帝身亡國削哀哉哀
哉¶
　　養生論　　　　　　　　　　　梁　寅¶
人之生也參天地而為三其身亦一天地而小者也天
<pb:KR4h0102_WYG_009-48a>
地之¶大而不能不終也則人之賦形天地之間者其必
有終亦宜¶矣然其生也既異於物則亦久於物者也故
人之夀至於百¶嵗其大限然也善養生者或過乎百嵗
其不善養者皆自促¶其生也善養之矣而亦或早終則其
生氣之受有不及者也¶而謂人之為仙其夀可數百千
嵗者吾既未之見則固未之¶信也夫天之生物者其性
也其燭而為日月為列宿嘘而為<md:KR4h0102_SBCK_009-33a>¶風濡而為雨露凝而
為雪霰為霜雹怒而為雷電䝉而為雲¶霧是皆其情也
<pb:KR4h0102_WYG_009-48b>
人之得天之生理者其性也其適意而喜不¶適意而怒
中不忍而哀中無主而懼見所美而愛見不美而¶惡求
其所願而欲是亦其情也夫情也者貴合於中而不可¶
以過天之情過則為水旱饑饉疫癘凶札斯天之失其
常者¶矣人之情過則為淫邪放恣暴虐昏謬斯亦人之
失其常者¶矣聖人者天下之主也故純徳以合天而天
道以順君子者¶或未能善天下而能善其身故修徳以
俟天而吾身以安衆¶人者不能善其身而縱於欲故悖
<pb:KR4h0102_WYG_009-49a>
夫天徳而促其生世之善¶養生者大槩先於治七情舍
夫七情而復有神秘之術者吾¶不知也聖賢之學所以
修其身者亦莫先於治七情是聖賢¶之學即養生之術
也或曰山澤之士屏華違紛居閒處幽寂<md:KR4h0102_SBCK_009-33b>¶寞寡慮優游
無為得以治夫七情而全其天性固為善矣其¶出而事
君理民者将欲勵其忠貞樹其勲名則擾而非静勞¶而
非逸或至於耗其精而竭其神則生奚以養曰所謂養
生¶者唯視其當為者為之爾固非悖乎天以私其身也
<pb:KR4h0102_WYG_009-49b>
茍能循¶乎中適乎義雖不幸而隕其軀其夭也亦夀也
不循乎中不¶適乎義雖幸而全其軀其夀也亦夭也故
治夫七情者奚窮¶逹之異七情既治可以養徳可以養
智可以養生養徳而身¶修養智而官理養生而夀固斯
一舉而三得者也故凡有官¶守者知吾身之疾唯在於
多欲必屏其欲以瘳其疾明夫三¶徳三行者其六脉之
和也稽經史務學問諸方之良也古之¶賢者以為則不
賢以為監五藥之善也至於車馬聲色服飾¶器玩凡其
<pb:KR4h0102_WYG_009-50a>
可羡可嗜者皆物之毒者也固宜一切忌之矣吾<md:KR4h0102_SBCK_009-34a>¶身之疾
既瘳然後於喜怒哀樂愛惡欲一循夫理而不至於¶過
中焉是於疾去之後慎而又慎日養之以粱肉而助乎
吾¶身之元氣也如是則上能佐君以永享天禄下能導
民以躋¶於仁夀而已亦獲福考終矣孰謂養生之術非
逹者之宜乎¶聖賢之學所以可貴者此也¶
　　物初論　　　　　　　　　　　朱　右¶
或問天地果有初乎曰有人物果有初乎曰有然則有
<pb:KR4h0102_WYG_009-50b>
初必¶有終曰惡乎無方噫氣之大息也混混沌沌冲漠
無始一氣¶既復隂陽遂判清濁以分髙下以形非天地
之初乎于時萬¶象森羅已具有初而迹未形也天地一
隂陽而巳人物固囿¶於隂陽以生者也陽生有六是謂
之乾隂生有六是謂之坤¶陽生子中極於午中乾道立
矣隂生午中極於子中坤道成<md:KR4h0102_SBCK_009-34b>¶矣乾坤者萬物之父母
也當一陽初復二陽既臨陽在地中¶草木生焉故草木
之本皆居下而末反居上陽在下也三陽¶既交四陽漸
<pb:KR4h0102_WYG_009-51a>
壯鱗介羣生羽蟲次之故魚鼈身横飛鳥兩足¶而昻首
陽未足也五陽健而决膏脂生焉故獸形近人至於¶六
陽既全乾道始備人斯立矣故人首居上足固在下得
天¶地之全氣以生者也陽以生之隂以成之自午至子
為六隂¶成物之氣故能全乾坤之徳者為聖人聖人得
天地之全氣¶而盡性踐形者也詎非人物之初乎然則
曷謂終曰生長斂¶藏一嵗之終滋育消㓕一物之終非
吾所謂終也若夫生物¶屏息天地無有斯為終矣曰終
<pb:KR4h0102_WYG_009-51b>
當奈何曰有終必有初作物¶初論¶
　　卞和論　　　　　　　　　　　唐　肅<md:KR4h0102_SBCK_009-35a>¶卞和以獻璞而刖人曰非和罪也和知璞之有玉楚子
不和¶信也不和信則已何以刖為剖而無玉刖未晚也
故曰非和¶罪也唐子曰獻璞而刖和自取者也非不和
信者罪也和之¶不剖而獻欲章其識也即受而剖焉於
國何補亡補於國勿¶獻可也故君子罪和而不罪楚子
不足罪也吁世之以文章¶小技自衒而不售者其和之
<pb:KR4h0102_WYG_009-52a>
徒歟¶
　　分野論　　　　　　　　　　　蘇伯衡¶
分野之説其傳也逺而周禮春秋傳始詳焉春官保章
氏以¶星土辨九州之地所封封域皆有分星以觀妖祥
左氏内傳¶曰參為晉星商主大火外傳曰嵗星所在則
我有周之分野¶也此分野之説見於周禮春秋傳然也
至漢地理志言分野¶乃為始詳宻謂秦為東井輿鬼之
分野魏為觜觿參之分野<md:KR4h0102_SBCK_009-35b>¶周為栁七星張韓為角亢氐
<pb:KR4h0102_WYG_009-52b>
趙為昴畢燕為尾箕齊為危虚¶魯為奎婁宋為房心衛
為營室東壁楚為軫翼呉為斗越為¶牽牛婺女而鄭康
成則謂堪輿雖有郡國所入度非古數也¶今其分可言
者十二次之分也星紀吳越也𤣥枵齊也娵訾¶衛也降
婁魯也大梁趙也實沈晉也鶉首秦也鶉火周也鶉¶尾
楚也夀星鄭也大火宋也析木燕也觀乎左氏謂熒惑
守¶心宋景禳其咎實沈為祟晉侯受其殃鄭氏謂分野
之妖祥¶主用客星彗孛之氣以為象則驗灾祥於星土
<pb:KR4h0102_WYG_009-53a>
其法盖古有¶之不可誣也然而吳越之地南而星紀則
在丑齊之地東而¶𤣥枵則在子魯之地亦東而降婁則
在戍東西南北往往相¶反而不相配是則誠為可疑者
杜預等注既莫能詳而鄭氏¶則謂國中之封域於星則
有分焉其書亡矣夫有其書而既<md:KR4h0102_SBCK_009-36a>¶亡此後人所以求其
説而不得自漢以下星官史家參之以¶度數毫分縷析
各極其至而十二次分野相配之理卒莫有¶明言之者
嗟乎夫豈不以不足言而不言之歟唐天文志浮¶圗一
<pb:KR4h0102_WYG_009-53b>
行皆以河漢為言固巳疎逺及賈公彦軰乃援古昔受¶
封之日嵗星所在之辰其國屬焉以為證若然則三代
之分¶野皆當不同而列國所屬亦必有同焉者矣嘗試
論之分野¶視分星古不謂地也地有彼此之不齊而分
野在天則一定¶而不易以彼此不齊之地必欲求配於
在天十二次整然之¶分野其説之難通也固宜盖天有
三垣紫㣲太㣲天市是也¶紫㣲太㣲皆將相輔佐之位
而天市下垣則列國星宿之所¶在其星東西二十有二
<pb:KR4h0102_WYG_009-54a>
宋南海燕南東海徐吳越齊中山九¶河趙魏韓楚梁巴
蜀秦周晉河間河中曰分野者指列宿所<md:KR4h0102_SBCK_009-36b>¶屬之分而言
也鄭氏所謂星土者是也其國在此而星則在¶彼彼此
各不相配而其為象未嘗不相屬非地之在北者其¶分
野在天亦居北地之在南者其分野在天亦居南也列¶
國之在天下彼此從横之不齊猶犬牙然而欲以其地
之不¶齊者求合乎在天之分野之整然者彼此之不相配
無足怪¶者甚者至以天之北極為天之首其體及背故有
<pb:KR4h0102_WYG_009-54b>
吳北魯東¶之差其惑甚矣易不云乎在天成象在地成
形水火木金土¶其形在地者也而天有其五星焉所謂
象者豈惟五星哉凡¶物莫不皆然矣故夫齊吳燕宋韓
楚周秦魏趙諸國之地地¶之形也而其星在天象之謂
也地有是形則天有是星天有¶是星則有是名曰齊吳
燕宋韓楚周秦魏趙列國者非後世¶有是名而舉以為
分野之名也何以知其然也徵諸東海南<md:KR4h0102_SBCK_009-37a>¶海九河河間
河中巴蜀中山有以知之也東海南海九河河¶間河中
<pb:KR4h0102_WYG_009-55a>
巴蜀中山在天皆為列星而東海南海九河河間河¶中
非國中山巴蜀非若列國之顯也故曰地有是形則天
有¶是星而分野者指列星所屬而言也或曰若然則十
二次之¶説将無所徵歟曰十有二次所以驗天運之度
數日躔之次¶舍此盖古法而厯家之所取證者也因其
度數次舍之所在¶而妖祥見焉則其所屬之地從亦可
徵矣抑分野之説豈専¶係於是哉¶
　
<pb:KR4h0102_WYG_009-55b>
　
　
　
　
　
　
　
　明文衡巻九
