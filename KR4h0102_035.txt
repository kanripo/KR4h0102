# -*- mode: mandoku-view -*-
#+TITLE: 明文衡
#+DATE: 2015-09-23 10:33:10
#+PROPERTY: JUAN 35

<md:KR4h0102_SBCK_034-9b>¶<md:KR4h0102_SBCK_035-1a>¶
<pb:KR4h0102_WYG_035-1a>
欽定四庫全書
　明文衡巻三十五¶
　　　　　　　　　　　　明　程敏政　編
　記¶
　　重修

河南程氏三先生墓祠記　　楊　榮¶
凡先賢所當祀而祀之禮也立祠於墓以祀者禮從義
起者¶也祠久而僨僨而興者常也常則不書而書者大
復故也河¶洛於天地之中扶輿清淑之所鍾賢哲之生
<pb:KR4h0102_WYG_035-1b>
自昔林林而盛¶矣然莫盛於宋程氏父子三先生者程
氏世居嵩之陸渾三¶先生卒俱塟洛陽縣之府店保遺
墓至今具存墓側有祠後¶人以為享嘗之所厯嵗滋久
洊罹兵燹向之隆者夷壯者敝¶茂菅宿莽一視蕩然誠
當道者所宜究心也錢塘周鑑自郎¶署出參藩政厯是
邦覩之慨然即有志於興復苐縻於職務¶弗果宣徳辛
亥春<md:KR4h0102_SBCK_035-1b>¶皇上圖宏化理重惟古昔聖賢之道乃頒明詔凡
天下郡縣¶有先聖先賢祠墓在者所司宜以時修葺毋
<pb:KR4h0102_WYG_035-2a>
就于廢鑑祗承¶徳意樂以斯事自任遂以其秋行郡道
經嵩邑抵程氏故居¶得其十六代孫曰子中者與同詣
墓所薙去荒穢辨正方位¶先捐已俸為倡河南守郯城
李驥及屬邑令佐亦以其俸助¶之遂召工計資凡所需
之物則取於近邑所宜産戒以期輸¶集無敢緩者以是
年某月日之吉興工工能材良需用咸足¶於某月日告
成垣墉棟宇皆復舊規封築堅厚樹植繁宻凡¶所供設
之器莫不畢具以某月日立開國公神主於祠之中¶以
<pb:KR4h0102_WYG_035-2b>
明道伊川二先生侑食依故制也復子中家俾守祠事
遂¶率郡屬祗奠焉奠已諗于衆曰惟是三先生之墓自
宋至今¶餘三百載其間興廢者幾漫不可知顧念吾徒
誦其遺言服<md:KR4h0102_SBCK_035-2a>¶其遺訓用底有位兹得奉明詔以周旋執
事於故丘之間¶幸爾訖事要不可無書雖墓間之石著
當時銘表在無庸重¶述而祠之興作嵗月不有誌之將
何以示後衆皆曰然鑑比¶以公務來北京屬禮部郎中
兼翰林侍書蔣暉請予記其事¶予惟道統之傳自吾夫
<pb:KR4h0102_WYG_035-3a>
子繼堯舜禹湯文武周公之後集其¶大成而不得位以
行於天下遂私淑於其徒然在當時惟顔¶氏曾氏之傳
獨得其宗及曾氏之再傳而子思三傳而孟子¶孟子没
其道無傳寥寥千百載間不絶如綫迨宋之興文運¶斯
振而明道伊川二先生出孟氏之傳乃續而其學之所
自¶實本濂溪周元公茂叔方元公司理南安時開國攝
通守事¶知其賢深與友善因遣二先生從學卒能以其
道倡天下傳¶於後世人至于今賴之是二先生之功當
<pb:KR4h0102_WYG_035-3b>
不在孟子下也宋<md:KR4h0102_SBCK_035-2b>¶季臨卭魏華父氏拳拳以二先生易
名為請遂定諡伯曰純¶公叔曰正公皆得從祀先聖廟
庭此天下之通祀也天下通¶祀則墓祠不立可也而墓
又有祠蓋墓祠則猶廟祭一家之¶私祀也通祀以道統
之傳惟二先生得與其列私祀則推其¶所自出而開國
公擇師敎子之賢是不可泯也揆之於禮殆¶亦弗畔矣
夫然則祠之廢興嵗月其誌之也宜嘉鑑之能知¶所重
因其請謹為之記
<pb:KR4h0102_WYG_035-4a>
　　書畫船記　　　　　　　　　　黄　淮¶
陸乘車輿牛馬水乗舟古之制也余自筮仕以來承乏
兩制¶四十餘年旦入禁垣侍¶帷幄薄暮還署間嘗一使
齊魯以故乗輿馬之日多而乘舟¶之日蓋少也頃因謝
病還故里頻年入覲泝江入淮以達<md:KR4h0102_SBCK_035-3a>¶于㑹通非舟不可
行居鄉屏處先隴往來湖山間必以舟從¶事與在職時
事多相左亦其勢然也吾鄉湖中之舟甚偪仄¶編竹為
篷且易損竊嘗病之今年棐槃二子以余齒髙力衰¶舟
<pb:KR4h0102_WYG_035-4b>
輕劣不足以濟顛更造新舟頗寛廣板上覆以蔽風雨
牖¶兩傍以便觀覽與客同泛可布十餘席中設小榻獨
徃可以¶備燕息後闢行厨可以供茗飲為余慮甚周亦
人子之至情¶也昔米元章名其行舸曰書畫船至今以
為美談余與元章¶無能為役然儒者出入必以書畫俱
假名自况無乃不可乎¶嘗讀歐陽文忠公畫舫齋記始
則追思謫宦逺涉觸蛟鼉冒¶波濤寢驚而夢愕終則羨
夫逃世江湖之上者順風恬波傲¶然枕席一日千里自
<pb:KR4h0102_WYG_035-5a>
顧有所未暇余也既免蛟鼉波濤之危¶又無順風千里
之逺天宇澄妍徜徉乎近境岸草汀花前迎<md:KR4h0102_SBCK_035-3b>¶後擁足以
恱吾目漁唱棹歌交響互答足以充吾耳耳目各¶有所
適氣舒神暢其樂陶然於是絃琴賦詩以發其&KR0208;或與¶
賓朋布奕傳觴賡酬笑謔視彼傲然枕席孰優孰劣向
非得¶請而歸乗輿䇿馬追逐公卿之後榮則榮矣然非
病夫所宜¶何有於樂哉是皆¶上之賜也¶上之恩猶天然
言語文字豈能盡述姑記所及用以自慶云¶爾
<pb:KR4h0102_WYG_035-5b>
　　蕭山魏氏祠堂記¶
古者家廟之制大夫三廟二壇適士以下各有差等庶
士庶¶人無廟祭於寢享止考妣而已後世廟制非有命
不得立是¶不獨庶士庶人之無廟也夫禮縁乎人情而
起之以義所以<md:KR4h0102_SBCK_035-4a>¶報本反始者也䘮服上至髙祖而享有
所不及豈孝子慈孫¶之意哉於是司馬文正公河南程
夫子相繼詳定始以髙曾¶祖禰祭於影堂紫陽朱夫子
又畧加損益為祠堂之制著於¶家禮而後孝子慈孫始
<pb:KR4h0102_WYG_035-6a>
得有以致其情也¶國朝列其書於性理大全為萬世不
刋之典其嘉惠斯人之¶意盛矣哉吏部侍郎魏驥仲房
其先光州固始人五世祖文¶昌宋江淮制置司制幹扈
蹕至臨安遂家焉髙祖有聲元常¶徳路判官曾祖應臨
平務副使祖毅廣東鹽課司提舉父伯¶雅洪武初仕至
寶鈔提舉司都監以子貴累贈吏部考功員¶外郎叔父
希哲上髙知縣再徙蕭山驥實其子嗣伯父都監¶公後
於序次為宗嫡爰即其所居構祠堂若干楹祀髙曾祖
<pb:KR4h0102_WYG_035-6b>
禰位次儀度一依家禮又别為一室設二龕一奉自固
始遷<md:KR4h0102_SBCK_035-4b>¶錢塘遷蕭山之祖倣祭先祖之義立春及忌日出
其主祭於¶正寢易世不遷使子孫知世業所從來馳書
徵文為記余惟¶家廟廢而祠堂作經三大儒而制始定
緣情以審義因義以¶起禮厚而不失為僣驥於四代之
外增祀始遷之祖此又情¶之至義之盡報本反始之道
備矣雖然禮有本有文規制儀¶等禮之文也誠敬禮之
本也祖宗之於子孫一氣之流通誠¶有不存則氣暴志
<pb:KR4h0102_WYG_035-7a>
驕心神飛越與祖宗精爽判然不相闗乃¶欲備儀文行
虚禮感應於俄頃難矣哉驥嘗為太常博士陞¶亞卿存
誠事神講之明行之習其於祀先也宜無間然矣詩¶曰
孝子不匱永錫爾類子子孫孫盍思纉承於無窮焉¶
　　松江府濟農倉記　　　　　　　胡　儼¶
民者國之本農所以養民也昔厲山氏之子曰農能殖
穀後<md:KR4h0102_SBCK_035-5a>¶世人名耕者為農農本濟民今曰濟農何也民農
一耳食者¶民而耕者農四民之業食者衆而耕者貧耕
<pb:KR4h0102_WYG_035-7b>
者貧不有以濟¶之則民何由得其養哉為政者孰不欲
濟農然得其道者鮮¶得其道而農獲其濟者今吾於吳
松之為政者見之矣松之¶為郡所統者華亭上海二縣
其地不過二百里而田賦百二¶十餘萬石視他郡為特
重每嵗春夏農之貧者必舉債而後¶能力作幸而有秋
則先償私貸然後及公賦公私既輸而農¶則貧矣農貧
復假貸或鬻子女或棄本業日殫月削積貧至¶困如火
銷膏不獲其所者可勝言哉保定趙侯豫來為郡守¶深
<pb:KR4h0102_WYG_035-8a>
以為憂適工部侍郎廬陵周公忱巡撫至郡趙侯白其
事¶周公黙識之然郡無宿積愛莫能施宣徳七年秋東
呉嵗稔¶㑹朝廷命下平糴勸分以備賑䘏於是周公乃
與趙侯協<md:KR4h0102_SBCK_035-5b>¶謀而力行之得米六萬石分貯於華亭上海
名其倉曰濟農¶明年嵗祲松江饑民二十餘萬計口者
五十萬餘乃盡發所¶儲以賑之民乃獲濟周公復思廣
為之備乃下令瀕水立場¶凡輸賦者民自發運不入里
胥之手視舊所輸减三之一公¶又與趙侯謀曰郡嵗徵
<pb:KR4h0102_WYG_035-8b>
北京將帥祿俸轉輸南京給之計其¶所費每米六斗致
一石彼能受於南京獨不可受於此乎若¶來此給之便
且以省費之米儲濟農倉農可無憂矣趙侯曰¶善非公
莫能為也遂言于¶朝而松江得省米十五萬石并以各
場之贏及平糴所貯凡¶二十一萬餘石公曰是不獨濟
農凡運輸有損負者及築隄¶防而力役者亦借給之民
不失所矣是冬朝京師以其事¶咨户部户部以聞如其
請下松江廣二縣之倉以貯焉其<md:KR4h0102_SBCK_035-6a>¶帳籍出納則擇官之
<pb:KR4h0102_WYG_035-9a>
㢘能與其民之賢者掌之每春夏之交¶施散以時斂必
以冬而足凡其條約皆公所畫可謂勤恤民¶隠經綸變
通與民宜之者也踰二年郡又旱大發農倉以賑¶貸而
民不知饑乃相率詣趙侯請曰吾民往時嵗豐猶窘衣¶
食者迫于債負也今遇㓙荒得免饑阻不至流殍此實
周公¶之惠我公協賛之力也茍得文字載之貞石以傳
世示後則¶二公之良法美意吾民永有賴焉趙侯于是
屬前翰林編修¶郡人楊珙寓書以耆民杜宗桓所述本
<pb:KR4h0102_WYG_035-9b>
末請為之記噫余昔¶以文事仕于其土者於今四十九
年矣於其父兄子弟固不¶能㤀情而侍郎周公又余故
人重以趙侯之請豈得無言也¶哉周官大司徒掌荒政
十有二其一曰散利散利貸種也洪¶範八政總之曰農
曰農厚生也農倉之設豈非貸種厚生之<md:KR4h0102_SBCK_035-6b>¶遺意乎其與
常平義倉同一養民而尤切者也故曰積貯者¶天下之
大命而君子為政以恤民為報國二公之事皆可書¶余
故史官也用著其實以告來者
<pb:KR4h0102_WYG_035-10a>
　　承恩堂記　　　　　　　　　　楊　¶溥
皇上嗣登大寶嘉念蒼生期底雍熙圖任老成人彌綸
治化¶少師吏部尚書蹇公實為之冠宣徳七年秋詔有
司若曰¶予有輔臣粤自先朝偉著徳望暨于今啓沃居
多予于庶¶政咨焉予于庶官審焉克允克諧實惟其人
欲新厥居以稱¶予優禮之意其繪圗以進有司明日以
圖進弗稱又明日更¶為圖進弗稱¶上乃自規畫授有司
乃卜地於都城東南厥位維陽厥土維¶剛㨂材於肆厥
<pb:KR4h0102_WYG_035-10b>
木維良厥石維貞陶甓維堅乃卜日之吉鳩<md:KR4h0102_SBCK_035-7a>¶工並作裒
髙以平築虚以實引繩縮版以垣厥周乃建厥堂¶翼之
以室乃闢厥路重之以門甓之甃之塗之沐之不踰月¶
告成祀先有廟禮賓有館庖有厨汲有井有庫有廐以
儲以¶牧輪奐咸美百用具備復命大臣燕飲以落之肴
核酒醴¶咸出大官公謂翰林學士楊溥曰昔晉獻文子
成室諸大夫¶發焉當時善頌善禱者見稱於君子子何
以語我溥不敢以¶不敏辭乃酌而祝曰惟天佑國家乃
<pb:KR4h0102_WYG_035-11a>
實以賢哲簡畀平格復¶錫以壽若周之畢公䇿名文武
之世相成王相康王永光周¶室公厯¶四朝進位師保享
髙年輔¶聖天子丕隆太平之運溥於斯為國家賀又酌
而祝曰明¶盛之世惠歸之徳君子享多福而民咸樂其
樂是以錫馬蕃<md:KR4h0102_SBCK_035-7b>¶庶晝日三接乃惟康侯溥於斯為天下
蒼生賀又酌而祝曰¶福善之報惟有徳於民者為盛古
昔名臣輔君致治實功允¶徳孚達神明身被光榮澤流
子孫與國同久詩曰維其有之¶是以似之溥於斯為公
<pb:KR4h0102_WYG_035-11b>
賀公酌而復曰¶聖天子之恩篤不敢㤀子亦可謂善頌
者矣謹名其堂曰承¶恩堂請書此以為記¶
　　清白軒記　　　　　　　　　　梁　潜¶
雲南按察僉事茹良玉取漢太尉楊震所以遺其子孫
者名¶其軒曰清白良玉世本于晉陽人自元末客蜀之
巴縣久不¶能歸遂家焉其地在巴渝之間今重慶府屬
邑也重慶昔者¶為明氏僭竊之都也巴蜀之水至於此
而合下為三峽千餘¶里而後出夷陵其壯且險天下莫
<pb:KR4h0102_WYG_035-12a>
之過也予嘗道經其地覽<md:KR4h0102_SBCK_035-8a>¶其山川因訪其遺老盖¶太祖
皇帝之定四方也最後乃取蜀方其用兵時一自漢中¶
入取成都一自夷陵攻瞿塘成都既潰瞿塘亦披靡不
支遂¶直搗重慶明氏君臣既繫頸出降而兵馬糧餉府
蔵之貨財¶逺近屬邑悉封上于有司其地未盡煩兵戈
故其民至今號¶為富完其學者習于禮義才充而氣完
仕於時往往致通顯¶者此豈獨其山川之髙深致然也
亦其安集富完之餘遭逢¶太平之盛加以詩書之𣹢養
<pb:KR4h0102_WYG_035-12b>
而風流遺俗之未泯者因得薰¶其化而致顯榮於時其
材之成有自來也哉良玉蔚然有今¶學者之文詞而介
然以古君子清拔之操自勵觀其所以名¶軒而想其意
氣之偉出豈不賢矣哉而豈獨如是而止也定¶其志而
不遷充其所守而不可奪則見之於事業者固將赫<md:KR4h0102_SBCK_035-8b>¶然
照耀其山川無窮也則其所謂清白者又何以異乎昔
之¶人所云邪予自去蜀以來京師往還兩都忽忽㡬二
十年志¶氣之衰耗甚矣然猶常時想望其山川而思見
<pb:KR4h0102_WYG_035-13a>
其士之志節¶蓋其去之已久而與之接者益少聞良玉
之介且潔而又居¶乎風紀之任足以行乎其志其可愛
也夫其可尚也夫良玉¶以求予記因為本其山川習俗
之故以記其軒¶
　　藍谿書屋記　　　　　　　　　鄒　緝¶
古之為士者其始皆學於家而後進而用於國故三代
之世¶家有塾黨有庠術有序國有學其至於國學則其
材已成而¶非黨庠術序之所事者矣其於學也凡詩書
<pb:KR4h0102_WYG_035-13b>
禮樂之敎非徒¶誦其文通其辭習其升䧏俯仰之容識
其鏗鏘綴兆之節而¶已所以和其心志正其容體盡格
物致知之功以極夫盡性<md:KR4h0102_SBCK_035-9a>¶至命之妙大而窮天地該古
今㣲而起居食息一動一静莫¶不有則是以非僻之干
慢易之氣無自而入焉古之學者蓋¶如此所以為不可
及也後之學者則異於是矣誦習其文辭¶而或不能精
察夫義理考識其名物而或不見於實用則所¶謂詩書
禮樂者亦徒惟其虚文而已矣又其甚者講習之不¶聞
<pb:KR4h0102_WYG_035-14a>
而惟口耳之是務涉其流而不窮其源採其華而不究
其¶實載籍雖具目不常睹而曰吾儒者吾儒者此豈不
過哉其¶所以不及於古人良以此也夫士學而不如古
而欲求夫材¶之大成不亦難矣哉此予所以常為之深
慨也新淦饒章俊¶民居於藍溪之上讀書為學銳然有
志已而為邑之諸生以¶其成業入貢于太學乃蔵書於
家而命之曰藍溪書屋又恐¶其久而㤀之也來求余文
以為記予惟俊民少學於家力勤<md:KR4h0102_SBCK_035-9b>¶其業既以窺探六籍
<pb:KR4h0102_WYG_035-14b>
之文遂及于成而進之太學其所得者¶不少矣因其所
已得而不敢㤀其所自取其遺書蔵之以俟¶其後人其
志之所存心之所在異於人也亦逺矣予既慨夫¶古今
為學之得失以為士習之卑陋無以自進於髙明而不¶
能如古人之所成卓然特見於世也故因俊民之求予
之文¶而并書以記之俾未來者之或有所警發於斯焉¶
　　淸足軒記　　　　　　　　　　陳　¶繼
荆石上人生秀朗少有出塵志長薙髪而從蘊庵禪師
<pb:KR4h0102_WYG_035-15a>
求佛¶道甚力所居無長物惟設熏爐茶具經函席几庭
下植竹百¶餘竿凉隂幢幢虚籟淙淙風囘露晞蒼雪飄
拂衣袂上人方¶定起笑歌其間俯仰宇宙視其久逺而
若一瞬息廓然其中¶無一物之染着不知身之處埃&KR0381;
乎而與羣有之相汩汩也<md:KR4h0102_SBCK_035-10a>¶因名其居之軒曰清足予過
而問之大雄氏之敎以身世皆¶為幻其謂幻者幻所有
為上人何勤於有為而樂乎幻也且¶清者潔也足者無
慊之謂也潔其心而無慊于中斯清足也¶何假乎名潔
<pb:KR4h0102_WYG_035-15b>
其行而無慊於徳斯清足也何章乎有潔其居¶而無慊
於適斯清足也何託乎寓假乎名章乎有託乎寓者¶詭
於幻而幻之上人欲幻於是之為乎將偶於是而之為
乎¶上人曰子之言理固有吾之所求者然吾之謂清足
者以水¶本清穢汙濁之其濁之者非水之性也水失其
性水而不足¶為水矣人性亦然性無不善欲累刻之其
善斯不全善之不¶全性失之矣人失其性人而不足為
人也人性不失猶水之¶清清斯足其性矣吾之名吾軒
<pb:KR4h0102_WYG_035-16a>
者豈樂幻而為哉將以警吾¶内而不囿於幻也所為求
吾為者必自有為始吾故以是為<md:KR4h0102_SBCK_035-10b>¶之余聞而善之意上
人讀吾書知性之喻而不膠於其徒之¶説故錄為記以
歸之噫人性之善上人果識其用也歟¶
　　諸葛武侯祠記　　　　　　　　王　直¶
南陽都城西有阜隆然而起曰卧龍岡漢諸葛武侯嘗
居于¶此舊即其地建祠以祀焉元至大中河南行省平
章政事何¶瑋行部謁祠下病其庳乃下有司充廣之又
<pb:KR4h0102_WYG_035-16b>
即祠之東建書¶院以設官養士事聞¶朝廷名書院曰諸
葛書院祠曰武侯之祠世移嵗久書院蕪¶廢祠雖幸存
然亦日就頽毁前之為郡者莫克任之洪熙元¶年五月
太守陳君正倫始至往謁焉周視祠宇蕭然破壞采¶椽
敗席不除風雨退而嘆曰侯之徳業在天下當百世祀
之¶况其所居之地乎今祠如此何足以掲䖍妥靈乃於
農隙伐<md:KR4h0102_SBCK_035-11a>¶材命工撤而新之冬十月成正堂四楹其餘方
次第營之未¶就而當朝賀來京師明年春二月還郡適
<pb:KR4h0102_WYG_035-17a>
同知張永推官司¶憲南陽縣令李桓圭後先繼至相與
協力圖其事未幾兩廡¶皆成繚以周垣前為大門以時
啟閉而祠堂之制始克大備¶堂之中塑武侯像凡其器
用則南陽衛南陽中䕶衛具焉正¶倫既告祀以落其成
又嵗以八月二十八日率郡縣僚屬奉¶少牢致祭拜跽
有位薦奠有所進退周旋克中儀度郡之人¶士皆欣然
稱嘆曰陳公為此其可謂尚徳之君子矣然不為¶之記
則何以示後人俾維持之永勿壞於是桓圭以書來京
<pb:KR4h0102_WYG_035-17b>
師請予記予謂先王之道以明倫為本周衰王者之迹
熄至¶於秦極矣漢興學者乃復得聞先王之説至於光
武明帝其¶道庶幾明矣士之出於其時者秉禮義循名
節綱常之際截<md:KR4h0102_SBCK_035-11b>¶乎不可紊也降及靈獻大盜繼起建安
以來曹氏最為雄盛¶逞其詐力以誘脇天下豪傑之士
莫不折而從之其所圖為¶者無非僭竊暴悖之事豈復
知有綱常之道哉迨華歆之計¶遂李伏之説行而三綱
絶矣當是時莫有非之者雖呉國多¶賢亦委曲順從之
<pb:KR4h0102_WYG_035-18a>
不暇是天下之人皆淪於逆理亂常之歸¶獨武侯奮起
圖復漢室毅然以誅曹為心出師二表正名定¶分凜凜
乎王者之師使天下之人曉然知曹氏為賊綱常之¶道
賴以不泯後之君子因是而正誼明道以扶世立教則
侯¶之功大矣豈特與勞定國死勤事禦大災捍大患者
比歟雖¶百世祀之可也且嘗游處乎此神之所顧懐民
之所尚慕焄¶蒿悽愴如或見之則嚴祀之以示敎焉蓋
宜矣然今之為郡¶縣者於有司之事部使者之所督責
<pb:KR4h0102_WYG_035-18b>
尚勉勉焉有未至若先<md:KR4h0102_SBCK_035-12a>¶聖之祀學校之政亦有怠而廢
者其能崇先賢以儀後進如¶此誠鮮矣而正倫能之非
誠所謂尚徳者哉則凡政敎之所¶當務者其從容優裕
可知矣正倫廬陵人由進士為監察御¶史以恭儉慎静
知名宜其所立有過人者故為文俾刻諸石¶使後之人
有考而繼之也¶
　　重修范文正公忠烈廟記¶
正綂八年十一月蘇州府重修范文正公忠烈廟成其
<pb:KR4h0102_WYG_035-19a>
十一¶世孫都察院照磨予易具事始末屬直為之記蓋
公蘇人也¶曾祖徐國公祖唐國公考周國公皆葬蘇之
天平山公嘗請¶於朝改天平山白雲庵為白雲禪寺世
度僧守焉作祠於寺¶之右以奉祀事至公之子孫又作
祠於是祠之南以祀公然¶忠烈之名未有也宋自元昊
反西鄙騷動師出無功乃命公<md:KR4h0102_SBCK_035-12b>¶經畧公選將練兵築城
寨墾屯田據其要害示以形勢招徠¶屬羌恩信大洽决
䇿取横山復靈武元昊勢屈乃請降西人¶仰公之徳服
<pb:KR4h0102_WYG_035-19b>
公之化皆為公置生祠公薨相與哭於祠下者¶累日不
絶宣和間宇文虚中為慶帥言公忠於朝廷其功烈¶顯
於西土至今猶廟祀益䖍然廟未有額徽宗命以忠烈
名¶之且為題其榜凡廟之在西者皆易以新名然蘇猶
未有也¶紹興以來西土皆陷忠烈之廟越在異邦蘇之
守令與其士¶大夫謀曰蘇公故郡也而天平山則公祠
墳在焉公之精神¶必往來乎此乃更作新廟掲忠烈之
榜於廟門由是蘇始有¶忠烈廟每嵗上已郡縣長吏率
<pb:KR4h0102_WYG_035-20a>
其屬致祭廟壞元至正乙酉¶嗣孫邦瑞士貴復新之末
世兵亂燬焉踰八十年未有能復¶之者至是工部侍郎
廬陵周公忱巡撫至于蘇而監察御史<md:KR4h0102_SBCK_035-13a>¶劉君甄劉君仕
昌鄭君顒皆以事莅焉郡守李侯從智來㑹¶政事之暇
語及茲廟因相與嘆曰公之徳業著于當時傳于¶天下
後世不繫乎廟之有無也然表先正以儀來今使後生¶
小子得瞻其廟貎想其精忠偉烈而興企慕之心則廟
亦不¶可無也乃各出資俾吳縣令永嘉葉錫圖其成錫
<pb:KR4h0102_WYG_035-20b>
毅然以身¶任之殫心盡力規畫處置凡鄰邑之令佐皆
以資來助市良¶材命衆工為堂前後各三間以奉公及
三世先公像東西廂¶如其數以蔵祭器而齋宿寓焉壯
麗嚴整有加於昔中作石¶橋橋南左右為碑亭前作大
門榜曰勅賜范文正公忠烈廟¶經始於是年九月九日
閱兩月而廟成直聞之士之能任天¶下之重者必以天
下為心心之欣戚主乎人而不私於已是¶以天下為心
者也以天下為心則人庶其有濟矣初公未顯<md:KR4h0102_SBCK_035-13b>¶時己欲
<pb:KR4h0102_WYG_035-21a>
任天下之重嘗曰士當先天下之憂而憂後天下之¶樂
而樂夫憂人之憂而欲免其憂使人皆樂然後與之同
其¶樂此豈小丈夫然哉孟子曰禹思天下有溺者猶已
溺之稷¶思天下有饑者猶已饑之公之心猶是也故其
徳業之盛不¶愧乎古人豈特著於西土也哉嗚呼士不
以天下之重自任¶者多矣不以天下之重自任則其所
存所行一主於為已人¶之利害不少槩於其心而又悻
悻然自以為得功烈之卑無¶足怪也而所以為士者果
<pb:KR4h0102_WYG_035-21b>
當如是邪然則公之孫與邦之人¶士及四方之來者拜
公之廟慕公之功業必當師公之心充¶之以仁義而力
行之於公其殆庶幾乎故為之記而道予之¶所聞使刻
諸石以告焉凡以資來助者其姓氏皆載之碑陰¶
　
　
　
　明文衡巻三十五
