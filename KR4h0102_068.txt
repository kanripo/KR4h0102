# -*- mode: mandoku-view -*-
#+TITLE: 明文衡
#+DATE: 2015-09-23 10:33:16
#+PROPERTY: JUAN 68

¶
<md:KR4h0102_SBCK_068-1a>¶
<pb:KR4h0102_WYG_068-1a>
欽定四庫全書
　明文衡巻六十八¶
　　　　　　　　　　　　明　程敏政　編
　神道碑
¶
　　御製中山徐武寧王神道碑¶
大眀中山武寧王姓徐氏諱達鳯陽府鳯陽縣人家世
農業¶王年二十有二值元末兵興嵗癸巳朕集義旅王
來麾下朕¶視其所以周旋㡬二年動静語黙悉超羣英
<pb:KR4h0102_WYG_068-1b>
於是命為帥首¶凡有微征以代朕行又㡬一載眀年乙
未朕被敵所執敵之¶帥首亦為我軍所執明日王來以
身代朕歸朕歸縱敵帥首¶易王還已而從朕渡江下采
石定太平時機務浩繁姑孰之¶郡密邇大江況元帥首
曼濟哈雅率舟師以拒江面為朕肘¶腋之患不暇率兵
四征乃命王為将擇精兵數千東取溧水¶溧陽王兵至
守者不戰民庶咸安眀年丙申春二月敗元舟<md:KR4h0102_SBCK_068-1b>¶師于采
石王仍屯溧水三月召王從征建業越十日庚寅師¶入
<pb:KR4h0102_WYG_068-2a>
建業越七日丁酉命為大将浮江而下水陸並進東取
京¶口大破元師京口巳定東探浙右時張士誠擅稱名
號遣将¶巳據毗陵旌旗相望其守者潜遣間諜誘我斥
堠王察知遣¶使歸告請勒兵以討朕許之王将三萬人
逼近其壘復遣使¶歸告賊勢少窘益兵可下朕遣戰将
千餘員甲十三萬師㑹¶合圍毗陵張士誠自姑蘇發其
弟張九六将兵數萬來援王¶遣兵逆戰不移時破之生
擒張九六城守猶堅朕復益新附¶二萬合勢共圍守者
<pb:KR4h0102_WYG_068-2b>
窘甚計出多方誘我新附者二萬新附¶帥首宻從傾營
入城助彼來戰初我軍環其城而營之因新¶附者叛四
方去其三獨王固守其南開平王猶營東南外一¶舍之
餘扼彼援兵尚未驚移聞新附者叛冦迫王營王拒守<md:KR4h0102_SBCK_068-2a>¶且戰開平自外來援内外夾攻大敗其衆擒其守将張
徳餘¶軍敗入其城王復還而困之士誠自姑蘇遣将吕
珍寅夜入¶城督兵以守與王相抗初彼軍雖少糧且足
用戰守益堅及¶誘降入軍多糧少戰且狐疑丁酉春守
<pb:KR4h0102_WYG_068-3a>
将吕珍潜遁城下師¶旋復遣征寧國城圍援至王發兵
扼要而戰援者敗俘斬者¶衆旬日城降宣城亦附凱旋
時四方羣雄甚多朕固守江東¶數郡命王秣馬厲兵以
觀四方之勢又眀年戊戌命王㸃兵¶固守建業朕親下
浙東金華既平六月師還未㡬遣王西征¶皖城水陸並
進微北秋命王西征池州師抵而平陳友諒遣¶兵來救
斬首萬級生獲三千餘時張士誠發兵來冦宜興城¶陷
遣王将兵復取師抵城下不旬日城復生獲三千餘皆
<pb:KR4h0102_WYG_068-3b>
戰¶死其年惟揚元義兵盡歸壬寅秋王従朕下潯陽陳
友諒敗<md:KR4h0102_SBCK_068-2b>¶潰時張士誠發兵攻長興留王守潯陽未㡬召
歸師次中塗¶令復守潯陽比至陳兵巳入城守王遣兵
與戰陳兵復潰俘¶斬數千獲其眷屬戰騎彼時潯陽之
境空荒棄而弗守師旋¶建業癸夘春正月取豫章城降
命王西取武昌不克班師中¶塗豫章内變王復討平張
士誠北冦夀春朕親往援王為前¶部張兵敗北旋師金
斗周圍其城戰間陳友諒大率兵冦豫¶章詔王罷金斗
<pb:KR4h0102_WYG_068-4a>
之圍歸整舟師解豫章之難秋七月師次彭¶蠡陳友諒
罷圍逆戰王身先諸将敗陳一巨艘死者千五百¶人自
是彼軍勢弱我軍威振由王身先癸夘嵗留王守京朕¶
西征武昌甲辰武昌下克陳之後其年大㑹兵于京師
乙巳¶嵗命王取淮東淮陰諸州仲夏師旋嵗丙午命率
甲士二十¶萬東取吳越鏖戰於吳興皂林之野生擒張
兵六萬不戮一<md:KR4h0102_SBCK_068-3a>¶卒盡赴京師冬十有一月師抵姑蘇明
年丁未秋九月姑蘇¶下兼浙左之大半詔班師命王西
<pb:KR4h0102_WYG_068-4b>
畧蒼梧九溪率服還軍京¶師洪武元年戊申春正月朕
即大位二月命王為征北大将¶軍銀青榮祿大夫上柱
國錄軍國重事中書右丞相兼太子¶少傅信國公命率
甲士二十五萬北定中原抵齊魯而民安¶所過輯兵守
禦規畫足食兵不民擾所得壮士帥而徂征不¶煩朕念
北齊既平命渡河南兵至大梁父老壺漿以迎西下¶洛
陽長驅崤函直抵潼闗守者拒戰王命宋國公馮勝抜
之¶朕命據闗而守諭歸大梁北下河内由鄴下趨趙州
<pb:KR4h0102_WYG_068-5a>
抵臨清¶其年八月三日辛未北入燕都捷奏平敵復命
西下晉冀如¶命井陘長驅晉冀以平二年春正月召渡
河西兵入闗中守¶者皆棄全有闗内之地召歸天下太
平三年冬十有一月論<md:KR4h0102_SBCK_068-3b>¶功行賞命王為開國輔運推誠
宣力武臣特進光祿大夫左¶柱國太傅中書右丞相征
北大将軍改封魏國公五年夏五¶月衆議北入沙漠王
至嶺北兵疲而還勑命沿邊輯守嵗鎮¶於燕口外餘民
自是收盡海内無虞十七年甲子太陰數犯¶上将朕惡
<pb:KR4h0102_WYG_068-5b>
之召罷北鎮勞勞于家是年臘月二十有一日染¶疾朕
恐之星馳四召名醫咸至疾終弗瘳眀年乙丑二月二¶
十七日己未薨特封中山王諡武寧享年五十有四爰
以是¶年四月十八日己酉塟於鍾山之陰生男四人世
子允恭襲¶封魏國公女四人長女燕王妃王平昔言簡
慮精當提兵之¶時令出不二諸将敬若神眀所至之處
攻城不屠與人不戯¶凡受命而出及功成而旋每不自
矜至於封姑蘇之府庫置¶元宫之美人財寶無所取婦
<pb:KR4h0102_WYG_068-6a>
女無所愛忠志無疵昭明乎日<md:KR4h0102_SBCK_068-4a>¶月既薨朕恐嵗月幽遐
磨迷偉績朕特親筆生前張我武威¶偃兵息民混一區
夏奠安人神之勞以示子孫耿光萬世勒¶諸堅石樹當
神道歌曰¶
景命昌兮天彰錫我英俊兮忠良幽韜祕畧兮神機黙
温温¶兮兼剛秉旄鉞而徂征兮既出幡幢繚繞兮雄氣
軒昻戰騎¶靈兮蹄疾旌旗烈烈兮前行六軍濟濟兮甲
胄礪矛燦爛兮¶精鋩舍之兮周廬星列屬櫜兮比比懸
<pb:KR4h0102_WYG_068-6b>
傍刁斗聲頻兮令宻¶山川妖魅兮奚蔵彎弧力勁兮射
欃槍㡬披星月兮秋霜奮¶忠海内兮孰前當摧堅撫順
兮我武惟揚<md:KR4h0102_SBCK_068-4b>¶　
