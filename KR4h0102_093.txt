# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:04.486570
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 93
#+PROPERTY: FILE SB04n0454-093皇明文衡-卷之九十三.
<pb:KR4h0102_SBCK_093-1a>¶
皇明文衡卷之九十三¶
　墓表¶
　　陳靜誠先生墓表　楊士奇¶
士有效用於國深&KR0013;簡知而不爲爵祿所縻從容自得不枉¶
其道必其智識明正審内外之辨察事幾之微確乎中而不¶
奪此不謂之豪傑可乎我¶
國家龍興之初有&KR0002;金陵陳中行先生者殆其人歟先生諱¶
遇中行其字天資純粹自少篤學&KR0054;究經史元至正中授江¶
東明道書院山長溫州路教授遠近從者紛集講下元綱不¶
振兵亂四作遂棄官歸隱閒居一室安澹守約名其室曰静¶
誠鄕里遂以靜誠號之先生憫世亂益甚毎夙興焚香叩天¶
&KR0133;早生仁聖以活創殘我¶
<pb:KR4h0102_SBCK_093-1b>¶
太祖高皇帝定鼎金陵時南䑓侍御史秦元之素知先生入¶
言於¶
上曰陳遇有輔翼才宜寘左右使效禆益卽日召見與語大¶
恱禮待加厚稱先生而不名日侍帷幄贊幾務¶
車駕&KR0273;其第者三命之官輙辭臣民旣推戴¶
上登大寳所承諮問悉保國安民大計先生竭心攄誠多所¶
獻替命爲學士翰林者再皆固辭嘗奉宻命偕中官趙信徃¶
視淅江還奏稱　旨賜白金又命爲禮部侍郞又固辭間遘¶
疾　賜藥命中官挾太醫院官視療時微寒特　賜錦&KR0013;及¶
上供米旣瘥入謝¶
上嘉奬連稱君子者三又除禮部尚書又固辭自是不復強¶
之以職毎召見錫勞必厚或坐乆必賜宴間命廐馬送歸先¶
<pb:KR4h0102_SBCK_093-2a>¶
生秉義懷忠非正道不陳群臣以過&KR0013;譴者率爲解釋¶
上亮其誠未嘗爲忤數諭之曰&KR0056;老不欲仕有子令帶刀侍¶
衞叩首以子㓜辭盖靜澹恬退始終一志前後所得賜問¶
宸翰頗多眷待之厚亞於勲戚盖春秋七十有二而卒卒於¶
洪武甲子九月十九日訃聞遣中官賜&KR0021;加東園秘噐及賻¶
命塟鍾山長林之原右春坊大學士董倫爲誌其葬陳之先¶
家于曹宋龍圖閣待制義甫從髙宗南渡累官金紫光禄大¶
夫没謚文忠始家建康至理宗朝武功大夫淮南諸路兵馬¶
都統制執中先生曾祖也祖文德元舉進士授溧陽州判考¶
辛之淮南塩課提舉妣湯氏娶金華王氏&KR0071;維&KR0045;周氏皆世¶
族子男四長欽王出次敬次誠季恭及三女皆周出欽誠俱¶
蚤卒女皆有歸孫男六綱紀純綬紹綜女四恭舉鄉貢進士¶
<pb:KR4h0102_SBCK_093-2b>¶
累官今爲通政司左通政有才名于時¶
朝廷以恭貴累贈先生中議大夫贊治尹大理寺右少卿周¶
氏贈恭人於是恭奉事狀拜求表墓余聞先生志尚清逺興¶
韻蕭散味道之餘游心繪事嘗寫¶
髙皇帝御容妙絶當時然未嘗自名世亦無䏻得之者先生¶
有弗中復洪武中嘗随入侍永樂初授翰林待詔余數得晤¶
語其爲人端重清雅不苟言&KR0015;間出論議娓娓近道亦妙繪¶
事爲¶
文皇帝所重時中復子孟顒以善書從余翰林簡静脩㓗絶¶
口不道繪事余間與中復語及之曰此兒頗有志操不屑意¶
鄙事走也少年在先兄側戲弄筆墨先兄叱曰吾豈他無一¶
長汝乃習其下者今雖老毎思前言未嘗不内愧然無及矣¶
<pb:KR4h0102_SBCK_093-3a>¶
嗟夫先生履素操㓗識明義正革運之際躬荷知遇卒完所¶
守以没雖一藝所耽昔人不免春&KR0080;池之屈先生浩然之存¶
不爲時屈非一丗之豪哉逮其後來如中復父子猶嗣承無¶
忝又可以&KR0026;先生之刑於家也惜其遭際對越之間必有禆¶
&KR0038;及民之實旣不自言其當時耆舊知先生者又物故巳盡¶
遂泯無傳故特書其大槩俾恭刻石墓道¶
　　　沈學士墓表¶
嗚呼此吾友翰林學士沈公之墓沈丗家松江華亭大考諱¶
徳輝嘗爲郡史平反&KR0072;獄百數十人鄕稱長者妣宋氏考諱¶
易仕爲諮議叅軍無幾棄官養親而授徒里中惇行倫&KR0105;集¶
五倫詩以敎學者而甘貧樂義人號苦節先生妣顧氏有善¶
徳二子長卽公諱度字民則次粲字民望公天資温雅敦實¶
<pb:KR4h0102_SBCK_093-3b>¶
自幼嗜學博渉經史洪武中郡邑交舉文學弗就坐累謫雲¶
南䟦渉萬里處患難其中&KR0073;然時同謫者多名人率於公交¶
逹官重帥爭欲迎致公舘下　岷王具禮幣聘之旣至屢進¶
&KR0033;言居無幾辞去都督瞿能知賢下士延於家塾爲弟子師¶
曰暮躬請益焉其入京師也以公偕行時¶
太宗皇帝&KR0004;臨御命翰林舉賢才今禮部尚書江陵楊公爲¶
編修以公名上擢翰林典籍方時制勑塡委旣視草學士以¶
下率分書之¶
上獨覽公書稱善一時翰林善書如解大紳之眞行草胡光¶
大之行草滕用亨之&KR0144;八分王汝玉梁用行之眞楊文遇之¶
行皆知名當丗而胡解及公之書獨爲¶
上所爱凡玉冊金簡用之¶
<pb:KR4h0102_SBCK_093-4a>¶
宗廟朝廷藏祕府施四裔刻之貞石傳于後丗一切大制作¶
必命公書公之書婉麗飄逸雍容矩度兼&KR0144;八分八分&KR0057;高¶
古渾然漢意而日侍淸宻無間　賞賜二品金織衣新製象¶
笏鏤公氏名塗金以賜以其弟與子皆善書皆官之近侍父¶
子兄弟竝滎於　朝古今以書遭承寵遇莫或加公書蓋公¶
一藝耳為文章尚興致平澹雅則不爲浮靡事¶
上必盡誠&KR0013;頋問必以正對由典籍陞檢討復陞修撰遂陞¶
侍講學士奉&KR0033;大夫¶
仁宗皇帝賜誥命進協正庶尹贈其考奉&KR0033;大夫協正庶尹¶
翰林侍講學士其妣宜人予誥歸焚黄賜鈔給驛傳¶
宣宗皇帝臨御進翰林學士奉政大夫年踰七十再上章乞¶
致仕歸不聽公事親孝與弟粲友爱相篤終身與人交乆益¶
<pb:KR4h0102_SBCK_093-4b>¶
敬爲人貞靜不苟附&KR0004;入翰林鄕人有爲大宗伯者得¶
君有氣勢赫赫朝士希進者日奔走其門公以故舊獨自守¶
未甞&KR0127;造間或邀公&KR0186;以禮辞士論高之閒暇閉户焚香鳴¶
琴賦詩以自楽人號自楽先生&KR0109;宇澄澹風韻蕭散所好惟¶
載籍法書名畫古器自題其齋居曰楽琴書處&KR0462;别花卉奇¶
石高人韻士至必具觴酌或吟或奕意度翛然所作詩文有¶
滇南藁隨筆錄西淸餘暇自樂藁藏于家年七十有八一日¶
微疾猶作和王行儉&KR0607;事小洞天詞明日捐舘宣德甲寅十¶
月廿二日也訃聞¶
上遣禮部郎中陳謨賜祭給驛舟歸䘮　命有司营塟元配¶
頋贈冝人継陳子二芹先十五年卒藻中書舎人陞大理右¶
寺副孫男二潮秀敏好學先十年卒次源女三長歸俞珙餘¶
<pb:KR4h0102_SBCK_093-5a>¶
在室曾孫男一士奇與公同入翰林相交三十有三年最相¶
得其&KR0255;也蓋哭之慟於是粲及藻求余表墓余忍以衰朽而¶
忘情老友哉敬爲之表¶
　　　興化知府李公墓表¶
李氏之先出唐宗室燉煌房五代時避地于越後之台之寕¶
海家焉見黄文献公集中霽峰先生墓誌霽峰先生當宋末¶
元興之際以高文䆳學重於時文献蓋其考試浙省時門生¶
云霽峰於興化爲高祖曾祖諱栗祖諱炳考諱塾明書詩春¶
秋洪武&KR0004;分敎華亭縣學因家焉後爲鄜州同知卒於官歸¶
塟華亭娶華亭沈氏興化其子也諱銅字至剛號敬齋以字¶
行少頴敏不群甞從學楊廉夫爲詩文有淸思洪武戊辰舉¶
明經奉　命侍¶
<pb:KR4h0102_SBCK_093-5b>¶
懿文太子&KR0004;授祠部試郎中旣實授坐累謫戍邊無幾召還¶
爲虞部郎中㝷陞河南布政司右叅議㑹河決汴隄居民危¶
懼公建議假王府積木作茷濟之人頼全活甚衆調湖廣布¶
政司左叅議¶
大宗文皇帝入正大統公來朝大臣有言其才且洪武舊人¶
遂以爲通政司右通政方修洪武實録公與焉旦莫在¶
上左右道説洪武中事甚親宻是冬陞禮部尚書時禮部之¶
務叢挫公長於剸繁條理井然益見　寵遇實錄成有白金¶
文幣金織衣之賜永樂二年春冊立¶
皇太子命公以尚書兼左春坊大學士東宫開經筵公與右¶
春坊大學士解縉最先進講及修永樂大典四方文儒皆集¶
仍以公董之無幾爲侍郎宋禮所間見䟽歲餘降儀制郎中¶
<pb:KR4h0102_SBCK_093-6a>¶
然遇劇務必以屬公解縉素厚公旣遭䜛出又以公言其怨¶
望後召下獄而幷下公¶
仁廟嗣位念公舊宫臣復以爲通政數月又念其老不任朝¶
叅改知興化府時¶
朝廷方需仁澤於天下公仰祗德意勞心撫綏郡民德之甫¶
再歲殁于官宣德丁未七月四日也享年七十娶孫克配君¶
子子男二長瀛次源永樂甲辰進士䟽通明敏自驗封主事¶
陞員外郞方嚮用於時甞得推　恩追賜父誥命及贈母恭¶
人女四長嫁盛衍次嫁太常少&KR0056;鄭雍言次嫁王瑄次嫁考¶
功主事宋琰雍言琰皆進士發身孫男八女三曾孫男一鳴¶
呼公歷事¶
四聖凡四十年入典&KR0022;禮輔¶
<pb:KR4h0102_SBCK_093-6b>¶
儲君出佐藩翰守名郡顯榮光大矣雖間歷夷嶮然回眎同¶
儕輩覆敗消亡何可勝計雖或存什一於千百而求如公之¶
巋然享高壽都重爵從容考終何其少哉况又有後嗣之卓¶
然奮起而&KR0071;承之謂非所有之良所施之厚有以致之乎余¶
與公同朝乆源旣請少保楊公銘公之墓又請余表於是乎¶
言¶
　　禮部儀制郞中史君墓表¶
宣德二年春交阯之復叛也守帥奏請益兵¶
朝廷命安遠侯柳升等將七萬人徃益之命兵部尚書李慶¶
叅贊軍事且　勑慶凡六&KR0056;之屬才且賢者舉以自助慶所¶
舉十數人其最才且賢禮部儀制郞中史安祠祭主事陳鏞¶
師行慶與同臥起九月入交阯賊於官軍所經之處悉列柵¶
<pb:KR4h0102_SBCK_093-7a>¶
以守升旣連破之&KR0033;抵鎭夷&KR0028;升有矜色升雖勇然不好謀¶
安鏞言於慶曰總戎之意驕矣公宜力言之且夷賊譎詐不¶
可以其屢敗忽之安知其不示弱以誘我况弱壐書數數戒¶
飭謂賊專以設伏取勝不宜輕率待之公宜速入言之時慶¶
巳病強起與升力言升唯唯而巳中實無戒愼意明日前進¶
以數百騎獨先其副及慶等皆在後升前度橋遽壞後軍阻¶
不得前賊伏兵四起升&KR0013;創死明日慶病不起又明日副將¶
崔聚整兵以進聚固宿將然倉猝賊驅象赴&KR0242;衆亂聚&KR0013;執¶
冦大呼官軍降卽不殺安鏞皆曰吾輩見危授命耳皆死之¶
十月十八日也先是賊陷昌江等城城中知都指揮李任指¶
揮顧福知府劉子輔知州何志等皆守節死交阯守帥知任¶
䓁死事以聞皆得帥褒贈從升等死者守帥隔遠不明知不¶
<pb:KR4h0102_SBCK_093-7b>¶
及聞時與安鏞同行親見其事後得脫歸者雖言之詳而有¶
司以無官府上狀不可質故安等之節不得暴白於¶
朝此世之所共&KR0055;惜而痛悼者也一時同死者如吏部主事¶
李宗昉等蓋多而安與鏞之事有聞者在慶左右也兩人皆¶
進士發身最相得安字志静元宰相鎭陽王天澤之後今家¶
江西豐城爲人謹重廉正雖職務塡委好學不倦而䟽達勤¶
敏六&KR0056;爭欲爲其屬尤見知於¶
仁廟屢垂嘉奬死時年四十二鏞字叔振錢唐人重厚淸介¶
所履端確未甞一比匪人而勤於學問三十年來余所識錢¶
唐士人仕京師其所言所行表裏一由於正者其惟叔振然¶
知之者寡矣死年三十四志靜之子取其父衣冠塟之請余¶
爲表余數聞其死時事爲表之曰禮部郎中史君以忠死塟¶
<pb:KR4h0102_SBCK_093-8a>¶
於此其曾祖憲中元河南行省都事其祖文質洪武初冨州¶
吏目其父伯允贈禮部郞中其母甘氏封太宜人配熊氏封¶
冝人其子男四人而附見主事陳君百史君之同寮友生同¶
志而死同節者也¶
　　　陳雅言先生墓表　鄒緝¶
永豐陳雅言先生通經博古之儒也其德行道義足以爲師¶
乎後進其著書立言足以垂示乎乆遠啓迪乎將來蓋所謂¶
篤學力行有德有言之君子也年六十有八以洪武十八年¶
乙丑十一月二十七日卒卒後三十年其孫中書舍人&KR0212;訓¶
始以先生行狀旣請翰林學士胡公光大爲追銘其墓而翰¶
林侍講鄒緝復爲之表曰先生自㓜讀書聰敏善記爲其祖¶
山長君所愛長受詩於翠微傳志行受書於東江徐復與其¶
<pb:KR4h0102_SBCK_093-8b>¶
兄至言善言兄弟五人竝習舉子業然累試有司不得意卽¶
舍去曰此蓋有命也遂大肆力於古學閉戸不出窮研六經¶
史傳百家之書乆之脫然有所得其文辭由是大進若雲蒸¶
霧滃不可禦遏鄉先達皆器重之値元季盗起先生避亂濳¶
遁山谷中作閔巳寒松二賦濳夫擬以見志¶
大明肇興削平諸寇盗永豐縣治新復首起先生典敎縣學¶
先生乃請建學舍收召子弟俾就學且經理租賦以爲其養¶
由是人才復興郡守鐵公某莫公巳知相&KR0071;至皆以學行薦¶
先生時年五十餘&KR0099;然欲就徵以母病不果行先生事母孝¶
侍湯藥不違寒暑母年九十四而終哀毁幾䘮明服闋乃愈¶
甞草便宜十五事欲詣京師上之又以疾作而止自是遂不¶
起矣先生長身玉立鬚髯過腹而&KR0109;度洒然不爲崖岸&KR0099;慷¶
<pb:KR4h0102_SBCK_093-9a>¶
尚義急人之困如恐不及甞有貧學田租三年不償者官徴¶
之急將售其女以償涕泣不忍&KR0213;先生聞爲代輸而還其女¶
有從内弟之子貧不䏻自資先生收而敎之卒以有成立旣¶
又塟里之不䏻塟者凡九喪平居以禮譲敎人多見化服其¶
爲學篤實純正有以得夫聖賢之要領故其著述多所發明¶
敎門人登第者甚衆後進士名取則焉所著有四書一覽大¶
學管窺中庸&KR0011;編書經卓躍今行于世甞擬崔駧遺㫖二千¶
餘言及天對六篇記序碑銘讃誄賦頌凡若干卷藏于家先¶
生之考元興元路學正諱立本祖陽豐書院山長諱可權曾¶
祖宋信州司戸叅軍諱應沐自叅軍以上二世皆舉進士有¶
官閥先生之配曰鄧氏慈孝恭儉甚有婦德先生卒之明年¶
正月十日亦以疾終遂以其月十九日與先生合塟于縣之¶
<pb:KR4h0102_SBCK_093-9b>¶
龍雲鄕長源坑之原子二人子威子儀女四人長適曾濟次¶
適曾仲禮郫縣學訓導次適曾用臧今爲¶
蜀王府敎授卽狀先生之行者次適張宗璉孫男五人彛訓¶
今爲中書舎人次資訓太訓其訓是訓曾孫男幾人惟先生¶
之學&KR0182;碩宏富深於道徳性命之要微言奥㫖探索精至爲¶
文章豐衍有法其爲人明粹剛&KR0033;言必有則而卓然有用世¶
之志惜其不得以太見於時而其善之&KR0001;及僅止于一鄕然¶
其有以施於人傳諸天下後世而不遂泯没則其&KR0001;得固巳¶
多矣乃列世次行實刻之墓隧以昭示于將來之君子¶
　　　長史金君用誠墓表　楊榮¶
衞府左長史三衢金君以正統已未夏五月二十日卒于官¶
子紞懼其才行聲實之懿乆或湮泯無以昭示後人謁予文¶
<pb:KR4h0102_SBCK_093-10a>¶
表諸墓辭不獲爲之敘曰君諱寔字用誠浙之三衢䦕化人¶
曾祖振之祖伯圖父德厚三世俱不仕母蘇氏君自幼穎悟¶
書過目成誦始從叔祖戸科給事中玉衒學卽知屛去浮靡¶
專意經傳曁㳺邑庠甚爲典敎者稱賞且以遠大期之歲壬¶
午¶
太宗皇帝入正大統詣　闕獻書以君德民政爲之綱躬行¶
仁義虚已納諌明察善斷審於用人恭儉節用爲君德之目¶
厚風化尚廉耻省刑罰薄賦稅愛民力爲民政之目¶
太宗嘉納其言復親策之對稱¶
上旨命入翰林與修¶
太祖皇帝實錄書成賜以金幣未樂紀元擢翰林典籍修永¶
樂大典未幾特選爲　東宮講官時¶
<pb:KR4h0102_SBCK_093-10b>¶
仁宗皇帝在儲位恩眷累加丁亥以外艱去服除陞左春坊¶
左司&KR0033;郞日侍經筵講說詳明致有良佐之褒辛卯丁母憂¶
哀毁成疾甫十年始起任職¶
仁宗登極沙簡宮僚之賢者輔導諸王乃授衞府左長史¶
階奉議大夫誥贈其考如厥官妣爲宜人是歲復　召入西¶
掖繤述先王格言以備顧問宣德丙午歸謁先塋　恩賜優¶
厚拜奠旣畢日召鄕黨宗戚相與燕樂以榮¶
上賜旣還益以輔導爲已任¶
上&KR0055;敬禮之¶
今上皇帝嗣大寳郊祀謁陵悉以命　王左右之力居多戊¶
午冬　王薨哀感成疾己未春爲禮部㑹試同考官事竣上¶
䟽乞骸骨命下而卒享年六十有九君天性至孝少遊學宫¶
<pb:KR4h0102_SBCK_093-11a>¶
以不得奉旦夕&KR0172;朔望歸謁必奉觴上壽以悅親心父&KR0255;奉¶
母宜人娛養備至友愛季弟老而弗衰處鄉黨以誠信善則¶
揚之過則從容䂓之子弟好學者激勵而誘進之至於周貧¶
恤難不吝所有故人林文節卒于京親爲殯斂歸其遺骸太¶
學生江表死無所托君旣爲治䘮事閱其篋得白金數十兩¶
封識以歸其家其以義從事&KR0011;如此居家敦行節儉而甚孝¶
友賔客過從輙命酒爲&KR0172;談論竟日亹亹忘倦閱經史日有¶
程限或有事妨夜必&KR0024;之不以寒暑少廢故經史子書以及¶
隂陽星曆醫卜老釋諸書悉能&KR0677;其&KR0296;而究其非甞曰人不¶
能無非覺而改之斯善矣蘧伯玉行年五十而知四十九年¶
之非孔子甞以君子稱之因以覺非名齋賦詩以自警有静¶
存動察兢兢自持之語爲文章舂容暢達理與氣俱詩則和¶
<pb:KR4h0102_SBCK_093-11b>¶
乎沖淡無雕&KR0355;之病有文集&KR0002;干卷藏于家配汪氏封宜人¶
子男三人長曰纕次即紞己酉鄉貢士季曰紘女二人曰綺¶
適方濳曰纓奴庶出也孫男十二人徙義養&KR0170;俊童近思克¶
巳弘訓象賢鵬&KR0366;熈載允濟汝霖某孫女二人其塟以某年¶
某月某日其墓在某鄉某山之原嗚呼君之學行自足以昭¶
當時傳後世豈待表而見哉然孝子之心目有所不能巳者¶
也故爲之述其槩俾勒石于墓上¶
　　　故國子司業吳君墓表¶
君子寓形天地間徳足以師表于士&KR0011;學有以兼通乎古今¶
脩諸巳者有餘而見於用者或有未盡故其旣&KR0255;而哀傷追¶
慕猶不能巳於人者&KR0002;予亡友國子司業吳君是也君諱溥¶
字德潤别號古崖先世家臨川之種湖曾大父景南號南牎¶
<pb:KR4h0102_SBCK_093-12a>¶
博學工文草廬吳文正公甞序其南牕吟藁大父某號楚江¶
隠德弗耀父思清贅崇仁章氏後遂爲崇仁人君生元至正¶
癸卯四月四日少遊於鄉先生前渭南令鄧伯恭門伯恭見¶
而奇之謂思清曰是子器宇不凡異日必能大公之門弱冠¶
舉孝廉不就洪武丙寅邑大夫知其才賢乃舉邑庠弟子員¶
從前進士李原成治春秋文藻甚爲原成稱賞家雖貧窘而¶
志學不厭祁寒盛者亦不少廢同輩有忌之而肆譏侮者恒¶
不與校而所志益堅歲庚午領江西鄕薦以疾弗果㑹試尋¶
丁外艱哀毁骨立幾至不起服闋假舘學舎敎授以自給衆¶
亦易視之獨永豐羅博士師程時分敎邑庠拆節與交乙亥¶
上京師以試期不及遂入爲太學生甞奉詔宣諭武臣使雲¶
南卻其元戎文綺之贈又以閱士伍使福建一無毫髪之&KR0059;¶
<pb:KR4h0102_SBCK_093-12b>¶
人皆稱其廉介其所至遇古跡名勝輙賦詠紀之累至數百¶
篇比還太學時太常丞張顯宗攝祭酒事嚴毅方正於諸生¶
中罕與可獨以君爲賢而爲延譽於公&KR0056;大夫間歲庚辰試¶
禮部第一廷對賜進士出身擢翰林編脩永樂初與脩¶
太祖高皇帝實録書成大沐　恩賚陞脩撰旣又纂脩永樂¶
太典充副總裁戊子用祭酒胡公&KR0002;思薦陞國子司業居官¶
以禮自持以師道自任以勤率諸生毎五鼓升堂講授終日¶
危坐無怠容諸生皆敬畏而心服焉¶
仁宗皇帝在東宮監國南京眷遇殊厚洪熈紀元首膺¶
勑命進階承德郎贈及考妣宣德丙午通政使陳璉奉命掌¶
國子監事九月三日設宴公堂君從容言&KR0015;如平時酒闌忽¶
得風疾舁歸私第以是夕卒享年六十有四臨終無一語及¶
<pb:KR4h0102_SBCK_093-13a>¶
身後事但屬治喪不用浮屠所著述有古崖藳若干卷配鄭¶
氏封安人子男四人與弼與疇與年與性女二人長適應天¶
府學敎授孫曰譲次適豐城徐士英孫男三女七諸子奉匶¶
歸塟崇仁邑治北二十里之左橋旣塟十有三年與性以明¶
經領薦至京泣而告曰先君子務學篤行以古人自期而官¶
止司業弗究所施年未及古稀不肖無似又不克致位通顯¶
以光振先德惟先生於先君子同年登第又同日擢官翰林¶
知之悉者莫先生若也表諸墓道傳示永乆亦莫若先生宜¶
也不肖敢以請嗚呼君之孝友篤行出自天性淸脩苦節至¶
老弗替其爲詩文詞暢理明足追古作者第以不媚當道官¶
太學幾二十年而不獲敘遷卒之日身無以爲殮家無以爲¶
喪子孫無以爲衣食資而縉紳之流持乎公論者莫不爲之¶
<pb:KR4h0102_SBCK_093-13b>¶
悼歎也然君之志雖不獲大伸於當時而能使天下之人信¶
君之德操者無間於貴賤傳誦君之文章者無間於遐邇視¶
&KR0013;之得志一時而泯&KR0255;於身後者豈不相去遠矣哉况君之¶
子若孫有志問學期乎顯榮昌大以慰君於地下者又有可¶
兾歟姑立表以俟云¶
皇明文衡卷之九十三¶
