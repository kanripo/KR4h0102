# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 19

<md:KR4h0102_SBCK_018-12b>¶<md:KR4h0102_SBCK_019-1a>¶
<pb:KR4h0102_WYG_019-1a>
欽定四庫全書
　明文衡巻十九¶
　　　　　　　　　　　　明　程敏政　編
　頌
¶
　　平江漢頌　　　　　　　　　　宋　濂¶
　　　天命皇上為億兆生民主旌麾所向悉臣悉庭
　　　初以一¶旅之師興濠泗間遂撫淮南平江東攻
　　　浙東西下之版圖¶所入方數千里定都江左發
<pb:KR4h0102_WYG_019-1b>
　　　政施仁戴白之叟垂髫之童¶涵泳至化皥皥熈
　　　熈如承平時于時陳友諒據有江漢之¶地僭居
　　　大號賊殺其主飭修艨艟虐驅烝黎如蹈水火
　¶　　不自度力又集蜂蟻之衆直窺豫章三月不解¶
　　　皇赫斯怒乃召羣臣於庭而告之曰陳虜不道
　　　敢屢予侮¶昔者蕩揺我邊方侵軼我姑孰伺偵
　　　(恥慶切/候也)我金陵賴爾¶一二臣隣之力攻而敗之
　　　予亦親覆其穴巢中宵竄走假<md:KR4h0102_SBCK_019-1b>¶息武昌予不忍
<pb:KR4h0102_WYG_019-2a>
　　　追殱之冀其悔禍以自逭於天刑癸卯之¶夏乃
　　　復圍我豫章是其㓙惡無厭自取殄滅此天亡
　　　之時¶天之明威予不敢不順唯爾熊羆之臣不
　　　二心之士尚弼¶予以成厥功羣臣曰都於是右
　　　丞臣達叅知政事臣遇春¶帳前親兵指揮使臣
　　　國勝同知樞密院事臣永忠臣通海¶備厥戎器
　　　簡厥師徒以俟七月癸酉¶上躬擐甲冑禡(師祭/也)
　　　纛龍江帥樓船數百蔽江而上陳虜¶大讋解圍
<pb:KR4h0102_WYG_019-2b>
　　　而逃丁亥與我師遇鄱陽湖之康郎山戊子¶上
　　　分舟師為十二屯命達遇春永忠突入虜陣呼聲
　　　動天¶地矢鋒雨集砲聲雷鍧波濤起立飛火照
　　　耀百里之内水¶色盡赤焚溺死者動一二萬流
　　　屍如蟻滿望無際己丑焚¶偽平章舟刈戮餘二
　　　千辛卯復酣戰虜將張定邊素號梟<md:KR4h0102_SBCK_019-2a>¶猛上親禦
　　　之將士皆死戰歴一二時遇春等左右夾擊¶殺
　　　士卒無算張中矢百餘而退潛保鞋山不敢吐
<pb:KR4h0102_WYG_019-3a>
　　　氣我師¶亦據湖口扼彼喉襟列柵南北江岸置
　　　大筏中流水陸嚴¶戒以候其發八月虜食盡遣
　　　舟五百艘掠糧都昌又為我¶大將所獲壬戍虜
　　　計窮冒死突出將上趨九江¶上命諸將一時俱
　　　合其大戰如戊子自辰達酉督戰益急¶友諒中
　　　飛矢斃於舟中癸亥降其衆五萬¶上命釋之不
　　　戮一人凱歌而旋舳艫相銜旌旗飛翻不疾¶不
　　　徐委蛇而來萬姓歡迎俯伏道左山川草木皆
<pb:KR4h0102_WYG_019-3b>
　　　有喜色¶告廟飲至行賞論功賜遇春田若干永
　　　忠田若干其餘將¶士賚金繒有差臣稽在昔曹
　　　操治水軍八十萬來攻孫權¶而周瑜黄蓋敗之
　　　於赤壁苻堅發長安戍卒六十餘萬騎<md:KR4h0102_SBCK_019-2b>¶二十七
　　　萬以侵晉而謝𤣥謝石敗之於淝水然赤壁不
　　　過¶一焚而走淝水亦不過軍亂而奔初未嘗大
　　　戰也而史臣¶且書之以為千古美談矧今湖口
　　　之㨗血戰累日天地為¶之晦㝠日月為之無光
<pb:KR4h0102_WYG_019-4a>
　　　山河為之震盪其神功駿烈炳耀¶鏗鍧與天無
　　　極較之二國未足多讓而歌咏不作非甚闕¶典
　　　歟臣謹備著其事撰為詞頌一通以流鴻績於
　　　無窮以¶俟太史氏之采録云其詞曰¶
天眷有德實為哲皇肆其神略以靖寇攘義旄東指罔
敢弗¶恭風烈虎嘯雲游龍驤長淮既歸江左攸屬浙之
東西樹侯¶置牧乃建國家以奠南服以懷中原以控西
蜀蠢爾小醜¶敢讐大邦集其兇頑鋒蝟斧螗輕涉我疆
<pb:KR4h0102_WYG_019-4b>
以跳以踉亦既翦¶刈僵骸覆江洊齊六軍直傾其穴釋
而勿誅俾自懲刷闔胡<md:KR4h0102_SBCK_019-3a>¶不然復豕而咥翹其蟲臂當吾
車轍¶皇明震怒歴告在廷是決不悛命將往征爾選舟
師爾整甲¶兵漕爾糗糧各罄爾誠揺光在中夷則之月
禡牙江濵¶皇秉巨鉞以誓以戒以速其發紀律精明飇
火奮激旟旐揚¶揚艂(漢江/切)艭(忻江/切)將將矛戈洸洸鎧胄
明明載怒載厲載飛¶載颺雄威所吞已無荆湘既與虜
逢大呼衝擊藥騰藜駁星¶流火㦸虐燄電奔巨轟雷劈
<pb:KR4h0102_WYG_019-5a>
殺氣冥䝉不辨咫尺矢鋒所貫¶什伍聯聯縱横交紐命
隕弗顛攅桅凑颿筍束蝟編流尸塞¶川舟行弗前虜魄
既褫扶創而逸聚於湖奥僅存喘息我方¶植柵江之南
北大筏在流掩蔽如翼越歴四旬飛走途窮將¶冒萬死
以絶其衝我師見之千艣如龍似兔之走而鷹之從¶酣
戰六時由辰達酉僕姑(矢名/也)一發殪此冦首貫睛及顱
仆<md:KR4h0102_SBCK_019-3b>¶若枯栁大憝既除餘不能醜遞相告言我誠不振我
革我頑¶我歸至仁誰謂培塿可髙嶙峋再拜稽首來降
<pb:KR4h0102_WYG_019-5b>
來臣¶皇曰俞哉汝俘予受宥汝弗劉予汝父母汝凍予
衣汝饑予¶哺昔何昏迷今始撤蔀奏凱而旋騎吹欝揺
形於樂歌節以¶鐲鐃飲至於廟頒賞於朝帛堆其家肉
登其庖都人聚觀舉¶手加額或嘆或謡有聲嘖嘖干戈
相尋匪一朝夕自今昇平¶可坐而筴惟¶皇神武動則克
之羣策盡屈四方式之惟皇寛慈降則釋¶之義聲動盪
疇能敵之惟皇明斷遇事即決洞見千里不¶隔一髪所
以西征成此駿烈小大畢朝孰敢肆孽在昔赤壁¶洎乎
<pb:KR4h0102_WYG_019-6a>
合淝事以幸集尚傳策書况兹之功俊偉赫熹揆古無¶
讓可無咏詩臣雖微賤文字是職對揚皇休并獻臣臆
三<md:KR4h0102_SBCK_019-4a>¶代以還用仁興國皇宜遵行永作民極¶
　　膏露頌¶
　　　洪武二年冬十月十有三日甲戍膏露降于乾
　　　清宫後苑¶蒼松之上¶皇帝勅中官折示禁林諸
　　　臣光潤如酒凝結如珠肪白飴¶甘彌布松柯馨
　　　烈之氣鬯達左右勃欝淋漓薫涵太龢天¶休震
<pb:KR4h0102_WYG_019-6b>
　　　動中外嘆嗟又明日丙子¶上御外朝左丞相宣
　　　國公臣善長帥羣臣稱賀¶上若曰甘露之降載
　　　在往牒然休咎之徵當以類應朕惡¶足以致斯
　　　卿等尚明為朕言之參知政事臣稼對曰聖人¶
　　　之德上及太清下及太寧中及萬靈則膏露呈
　　　瑞¶陛下敬恭天地輯和民人故天不愛道而嘉
　　　祥徵顯也起<md:KR4h0102_SBCK_019-4b>¶居注臣觀對曰¶帝王恩及於物順
　　　於人而甘露降陛下誕寛民賦衆庶¶驩豫底于
<pb:KR4h0102_WYG_019-7a>
　　　敉寧神應之臻職此故也翰林侍講學士臣素¶
　　　對曰王者敬養耆老則甘露降而松栢受之尊
　　　賢容衆則¶竹葦受之今露降於松則陛下養老
　　　之所致也宜以制¶幣策告宗廟頒於史館以永
　　　億萬年無疆之聞¶上情存損挹皆推而不居言
　　　既已丞相帥其班以退翰林¶學士臣濓竊伏自
　　　念氐北有星名為天乳若明而潤則膏¶露下焉
　　　王者德格於上恩覃於下靈氛充牣秘貺斯甄
<pb:KR4h0102_WYG_019-7b>
　　　此¶天人感應之常理也欽惟¶皇上興自臨濠匹
　　　馬渡江十五年間遂成帝業天瑞育滋¶不一而
　　　足彩霞成鳯卿雲聚繡赤烏飛翔白兔俯伏瑞
　　　蓮<md:KR4h0102_SBCK_019-5a>¶並荂嘉木孕文實皆天之所命非人力所致
　　　而自至者今¶又覩兹聖徵則其德洞淪㝠功成
　　　不宰三瑞沓至千休滋¶彰有不期然而然者矣
　　　雖然傳有之受命不于天于其人¶休符不于祥
　　　于其仁所以孔子之作春秋祥瑞不書而有¶年
<pb:KR4h0102_WYG_019-8a>
　　　則書豈不以天道𤣥逺難知而人事之為可徵
　　　者乎¶皇上以天縱之聖留神至治以得仁賢為
　　　瑞以五風十雨¶為祥視彼前代植金莖以承液
　　　夸嘉瑞以紀年者未嘗不¶指以為戒則其英明
　　　之識超絶之智卓冠百王為法萬世¶是宜美盛
　　　德之形容播諸樂歌被之管絃以示聖子神孫¶
　　　於無窮云其辭曰¶
上天降康甘露之瀼於粲其英純乾發自陽以布於下
<pb:KR4h0102_WYG_019-8b>
方凝¶於休祥其祥伊何靈氣孔多有甘者液載仁推澤
潛靈是錫<md:KR4h0102_SBCK_019-5b>¶誕啓皇之德天地相合鴻休翕集厭厭浥浥
紛紛密密匪¶隨日以食兆厥聖徵如卿之雲如景之星
如日之重輪沖和¶氤氲以文我太平惟皇之聖貞符自
應不卑而泳不髙而¶迎茀禄之攸盛惟皇之明貞符爾
承不欹而傾不怯而盈¶茀禄之攸寧休慶之即四國之
式有濯厥聲耀于千齡¶
　　嘉𤓰頌
<pb:KR4h0102_WYG_019-9a>
　　　皇明式于九圍德漸仁被和氣薰蒸靈物效祥
　　　乃洪武五¶年夏六月嘉瓜生於句容張觀之園
　　　雙實同蒂圓如合璧¶竒姿分輝紺色交潤誠為
　　　曠世之産壬寅京尹臣遇林函¶以素匭圖其形
　　　於上移文儀曹請以奏聞癸卯尚書臣凱¶等奉
　　　𤓰以獻時¶上御武樓中書右丞相臣廣洋左丞
　　　臣庸同知大都督府<md:KR4h0102_SBCK_019-6a>¶事臣英御史中丞臣寧翰
　　　林學士臣濓咸侍左右天顔怡¶愉重曈屢回良
<pb:KR4h0102_WYG_019-9b>
　　　乆乃言曰徵之往牒其事云何丞相奏言¶漢元
　　　和中嘉𤓰生於郡國唐汴州亦獻嘉𤓰禎祥之
　　　應有¶自來矣陛下勵精圗治超漢軼唐故天錫
　　　之珍符太平¶有象實見於兹上謙讓弗居俄以
　　　靈貺之臻復不可不¶承乃詔内臣置諸乾清宫
　　　翌日甲辰薦諸太廟臣濓退¶而思之夫𤓰蓏(力/果)
　　　(切草實/在地生)之屬也其蔓逺引其葉阜蕃諸¶傳有之
　　　神𤓰合形表緜緜之慶此固兆聖子神孫享億
<pb:KR4h0102_WYG_019-10a>
　　　萬載無疆之祉况𤓰之所出本於回紇中國討
　　　而獲之故¶名為西方今皇上命大將軍統師西
　　　征甘肅西凉諸郡¶俱下而𤓰沙已入職方行見
　　　西域三十六國同心來朝駢¶肩入貢天顯叶瑞
　　　其又不在於兹乎然而異畝同穎周公<md:KR4h0102_SBCK_019-6b>¶作歸禾
　　　之篇三秀合圖班氏有靈芝之歌矧此嘉植含
　　　滋¶發馨昭宣我神應焜煌我王度寧可喑(於金/於甘)
　　　(二切啼/極無聲)黙而¶遂巳乎顧臣駑劣不足以美盛德
<pb:KR4h0102_WYG_019-10b>
　　　之形容謹上其事願宣¶付史館以備實録復繫
　　　之以頌頌曰¶
乾道載清坤維用寧保合太和發為休禎句容之墟物
無疵¶癘神𤓰挺出殊實同蒂𤓰孰非單此合而生二氣
毓質雙星¶降精蜜房均甘氷圭競美明月重輪彷彿堪
儗豈無賔連産¶於户東(叶/)疇若兹𤓰恊瑞聯祥亦有華
平張翠作蓋疇若兹¶𤓰交輝映彩其兆伊何蘿圖緜延
西域既柔德冒八埏羣臣¶曰都載拜稽首神休滋彰¶天
<pb:KR4h0102_WYG_019-11a>
子萬夀粤從啓運靈貺疊甄兩岐麥秀合柎(方無切/花蕚足)孕
蓮¶矧此貞符近在輦轂王化自邇逺無不服<md:KR4h0102_SBCK_019-7a>¶帝曰吁哉
朕猶歉然瑞當在人物胡得專使物為祥宜獻清¶廟自
我先人積慶所召孰瑞不矜帝則弗居唯親是思我¶民
之徒以實應天斯乃盛德小臣作頌以示罔極¶
　　鳯陽府新鑄大鐘頌¶
　　　皇帝既正大統建都江表德綏威讋萬邦咸臣
　　　用羣臣奏¶臨濠為龍飛之地賜名曰鳯陽南北
<pb:KR4h0102_WYG_019-11b>
　　　民大和會百族錯居¶動十萬數然而物大而盛
　　　不假器齊一之無以嚴昏旦之¶禁乃詔江隂侯
　　　吳良監鑄大鐘以定衆志以禆治化侯¶之受詔
　　　遣使者至富春山中徵金工何成諭以¶天子明
　　　命即日帥其屬十六人以從相地鳯陽城東三
　　　里¶搏泥成範畫其銑甬衡之度侈弇為良篆帶
　　　以方候其燥¶剛始穿一十又三鍊青赤銅六萬
　　　五千斤筮以洪武乙卯<md:KR4h0102_SBCK_019-7b>¶冬十一月己巳蒞事厥
<pb:KR4h0102_WYG_019-12a>
　　　明侯具法服以牛一羊一豕一祝¶告先冶之神
　　　禮既成槖籥咸興鼓動風氣炎光赫曦上貫¶霄
　　　漢絳液既澄氣憤雲洩循竇而入肅肅有聲陽
　　　施隂凝¶勁質斯具越二日辛未乃發復取牲血
　　　塗其釁隙以厭除¶不祥鐘髙十六尺有五寸厚
　　　六寸徑十尺有五寸圍三十¶四尺有竒混融其
　　　輪圓&KR0177;&KR0177;其容輝信技殫於人巧妙奪¶於神功
　　　者也於是營構層臺副以簨簴聚千夫之力鉅
<pb:KR4h0102_WYG_019-12b>
　　　絙¶而登之一杵之撞隠隠闐闐雷旋電奔震撼
　　　太虚遐邇聞¶者靡不聳愕會濓扈從青宫幸鳯
　　　陽親觀盛美侯遂請¶濓為之頌濓聞先王之世
　　　金部有七黄鐘乃樂之所自出¶而景鐘又為黄
　　　鐘之本所謂景鐘大鐘也其受至於九斛¶而止
　　　律吕由是而應隂陽由是而均夫豈細故也哉
　　　秦漢<md:KR4h0102_SBCK_019-8a>¶以來寖失其制小鐘或數尺大鐘或容千
　　　石皆不本於律¶度今我熈朝稽古右文定於中
<pb:KR4h0102_WYG_019-13a>
　　　制宣導天地孚洽神人中¶和所致嘉瑞畢恊增
　　　拓化原亦於是乎有賴非特嚴昏旦¶之禁而已
　　　濓待罪國史以文辭為職業義當發揚蹈厲以¶
　　　鳴國家之盛侯之有請不敢固辭頌曰¶
維天穆清皷以雷霆適昭天聲百物以生維¶帝濬哲法
天之烈大鏞斯揭元氣噴洩睠于濠梁真龍飛翔¶乘隂
御陽洗濯八荒神物攸起是為帝里從者如雨於焉萃¶
止物大而豐往來憧憧節之以鏞罔敢弗恭乃飭鳬氏
<pb:KR4h0102_WYG_019-13b>
乃具¶爐錘乃烹乃鬻化金為水赤氣夜明如日之升流
亟而赬入¶竇有聲彬彬斐斐功同神鬼不鉏不鋙輪圓
順軌既啓其型¶敢愛斯牲塗釁禮成榮光如星千夫齊
力臺構懸植交扛孔<md:KR4h0102_SBCK_019-8b>¶奭載考載擊宅兮囷囷觸兮賁賁
摩乾盪坤以警昕昏發攄¶靈氣昭融品彚物無疵癘年
穀攸遂愽碩而龎聲與正通拓¶美集祥熏於家邦惟¶皇
建極福之敷錫制器有赫式和民則稽樂之原鐘實為
先¶律吕以宣功垂不刋小臣作頌有美無諷爰咨于衆
<pb:KR4h0102_WYG_019-14a>
是傳是¶誦¶
　　瑞麥頌(并序/)　　　　　　　　　劉　基¶
　　　天厭元德九州糜沸羣猾並作黎民惶惶奔走
　　　無路¶皇帝提三尺劒奮起草萊指顧之間豪傑
　　　景附矛鋒所向¶戰克攻取¶皇帝心知¶天意之有
　　　在爰舉有衆以與萬姓請命一征而取荆襄再<md:KR4h0102_SBCK_019-9a>¶　　　征而清浙江三征而閩海率從四征而席巻全
　　　齊五征而¶定周及梁遂取秦晉舉燕趙南交北
<pb:KR4h0102_WYG_019-14b>
　　　貊東陲西羌海外之¶邦莫不望風遣使奉朔稱
　　　臣拜伏¶闕庭於是民獲所歸上下神祇咸有依
　　　託慶雲甘露洊奏¶禎祥帝心謙抑毎讓弗居洪
　　　武三年五月陜西寳雞縣¶進瑞麥一莖五穗者
　　　一本三穗者三本兩穗者十有餘本¶蓋自兵興
　　　以來王保保據周宋李思齊張思道據秦燕晉¶
　　　趙齊梁之間大豪小猾或憑城郭或聚山寨皆
　　　假元為名¶分割境土擅兵相攻於是燕晉周秦
<pb:KR4h0102_WYG_019-15a>
　　　之地彌數千里連歲¶無雨百穀不生民相殺食
　　　且盡今年夏四月¶王師奏㨗於蘭州朔漠掃清
　　　關隴底定¶天乃大降甘雨滋為嘉瑞和氣致祥
　　　不亦昭哉周頌有曰<md:KR4h0102_SBCK_019-9b>¶綏萬邦屢豐年天命匪懈
　　　傳者謂商之季年比歲旱荒至¶周武王克紂受
　　　命而天下遂獲豐年由今觀之信非誣矣¶漢謡以
　　　麥穗兩岐歌其太守之美政則是兩岐之麥世
　　　所¶希有而况於三岐至五岐者頌聲之作弗可
<pb:KR4h0102_WYG_019-15b>
　　　闕也頌曰¶
神雀赤烏其羽不可以為儀紫達平露其實不可以療
饑豈¶若五穀之為瑞可以厚民之生豐國之資者哉元
失其鹿天¶下共逐擾擾紛紛强食弱肉¶皇天振怒誕命¶
真主肅將¶天威以靖區宇騎士如雲猛將如龍發縱指
示悉出¶帝衷既平南東遂定西北民居攸奠品物咸植
爰有嘉麥一¶本三岐布葉萋萋結實離離既齊既平先
百穀成擢穎揚芒<md:KR4h0102_SBCK_019-10a>¶金支翠英溥彼原田滃若雲烟望之
<pb:KR4h0102_WYG_019-16a>
油油即之芊芊其種伊¶何降自穹昊其瑞伊何豐年之
兆豐年穰穰頌聲洋洋其始¶自今奕世無疆¶
　　祀方丘頌¶
　　　維洪武三年五月二十日戊申日北至¶皇帝將
　　　祀¶地祗于方丘乃先期九日潔齋於舊宫¶詔百
　　　僚集射西苑命之曰古人有言惟德動天惟誠
　　　感¶神故射以觀德誠於中者必形於外不可掩
　　　也惟爾庶官¶各一乃心以致其誠毋替朕命羣
<pb:KR4h0102_WYG_019-16b>
　　　臣自左丞相宣國公以¶下至於有司百執事皆
　　　拜手稽首曰敢不欽承¶天子之明命維大江之
　　　南土毎夏四五月多霖雨少霽是<md:KR4h0102_SBCK_019-10b>¶歲雨作連日
　　　至十有七日乙巳¶皇帝御法駕率百僚告于¶太
　　　廟遂居於齋宫雨勢未巳至丁未日夜二皷有
　　　風徐¶來淋潦頓收微月出雲氛霧廓清¶皇帝被
　　　衮冕登壇萬籟無聲華燭有輝雅樂瀏亮燎烟
　　　不¶揺百禮既洽千官肅雍洋洋乎神明臨之在
<pb:KR4h0102_WYG_019-17a>
　　　上誠意懇至¶升降秩秩濟濟翼翼穆穆如也比
　　　明竣事薰風應節和氣¶交暢小大咸喜知誠德
　　　之感格若合符契大命所集¶皇天后土信不忒
　　　也於是𢎞文館學士臣基謹獻頌曰¶
濬哲惟¶帝父天母地維孝維誠斯承其意孝誠既備物
以將之神鑒¶在德匪惟其儀聖不世出禮失莫求弗澄
其源曷清其流<md:KR4h0102_SBCK_019-11a>¶水流之極禮儀并廢豈無牛羊而不以
祭穹祇赫怒監觀萬¶方式昭大命命我¶聖皇維我¶聖皇
<pb:KR4h0102_WYG_019-17b>
克孝克誠提三尺劒由一旅興奮於長淮長淮具宗濟¶
於大江大江攸同漢沔既朝閩浙率從施及廣海化外
之邦¶望風占雲獻其琛賨稽首龍墀蹈舞從容乃命虎
臣越濟¶踰河雲斾霓旌鐵馬金戈蹴蹈泰岱憑陵華嵩
鋤秦鏟燕車¶書混同莫亢我前莫膺我鋒斬逆懷降允
恊¶天衷自西自東自南自北罔不懌懌戴¶天子德¶天子
之德格於上下既禋于郊又敬于社人懷其仁神¶錫之
嘏圓方所包無不服者超黄邁唐越商踰夏小臣作詩<md:KR4h0102_SBCK_019-11b>¶
<pb:KR4h0102_WYG_019-18a>
以繼大雅¶
　　平西蜀頌(并序/)¶
　　　臣聞¶天命¶真主混一六合必先有以為之驅除
　　　然後收拾以歸其籠自¶古及今同一揆矣是故
　　　冬寒之極必有陽春激湍之下必¶有深潭大亂
　　　之後必有大治理則然也元德既衰九土糜¶湍
　　　鴟張狼顧之豪彌滿山澤萬姓魚喁無所籲告¶
　　　天乃命我¶皇帝肅將武威代伐乎不道故一伐
<pb:KR4h0102_WYG_019-18b>
　　　而定荆湖再伐而舉全¶吳三伐而海甸廓清四
　　　伐而東粤南閩悉歸版圖於是四¶伐中原拾宋
　　　掇秦犁趙拔燕兵鋒未至聲聞先及神讋鬼<md:KR4h0102_SBCK_019-12a>¶慄
　　　匍匐俯伏𤣥羌青伏崑崙大漠交趾鐻耳之國
　　　罔不獻¶琛奉表稽首¶闕下無敢後者獨明昇竊
　　　據巴蜀雖遣使奉貢而不去偽號¶大臣皆請討
　　　之¶皇帝憐其父沒子幼數遣使招之不至乃命
　　　將帥師伐之洪¶武四年大軍破瞿唐殺其將某
<pb:KR4h0102_WYG_019-19a>
　　　郡邑鎮戍望風送欵昇乃¶率其官屬奉璽印詣
　　　軍門請降蓋自建國至是凡五年而¶天下一統
　　　何其易耶固知天命有在而羣雄並起為之¶驅
　　　除也臣基受¶恩深厚無能補報遥聞㨗音歡喜
　　　踴躍不能自已謹撰平¶西蜀頌一首雖不足以
　　　賛揚¶聖德萬一亦聊以寓葵藿嚮日之忱云爾
　　　其辭曰<md:KR4h0102_SBCK_019-12b>¶惟彼蜀國開自蠶叢山川隔閱與華不通金牛啓道厥
<pb:KR4h0102_WYG_019-19b>
竅斯鑿¶岷峨岧嶤始連井絡秦以之霸漢以之王諸葛
用之震驚北¶方劒閣倚天瞿唐折地仰不可攀俯不可
視蠢兹羌戎憑其¶險阻罔知天命大邦是距洸洸虎臣
受命於征出師桓¶桓如雷如霆如雷如霆¶天子之威廟
算先定鬼神莫違靈旗揮揮指山山摧羌人失¶魂恧若
死灰爰將其臣奉其版籍稽首軍門面縛銜璧六軍¶奏
凱聲動𤣥黄黧童白叟蹈舞康莊四海會同豐年穰穰
慶¶雲甘露自天降祥臣拜稽首受¶天之佑受天之佑¶天
<pb:KR4h0102_WYG_019-20a>
子萬夀¶
　　東征詩(有序/)　　　　　　　　　胡　翰<md:KR4h0102_SBCK_019-13a>¶　　　淛東行中書右丞李公以親賢之重總制軍民
　　　輯寧金華¶嚴陵信安括蒼廣信諸暨五郡一州
　　　之地諸暨城小而偪¶於張賊雖以重兵鎮之賊
　　　猶數犯境上今年春遂大率其¶屬入冦邊吏告
　　　警公合將士由嚴陵馳援距諸暨新城十¶里曰
　　　龍潭據其地與冦相持明日冦以我師新集空
<pb:KR4h0102_WYG_019-20b>
　　　壁豕¶突而前公望見即下令曰彼衆我寡唯效
　　　死斬擊耳毋掠¶人馬貪而失利又仰而祝曰願
　　　天佑社稷微臣不敢愛其¶生以縱敵於是將士
　　　皆奮公策馬陷其中堅手槍斃數人¶左右縱擊
　　　遇者靡地躪而殱之流血膏野斃者萬餘人逐¶
　　　北擄其驍將百數十人凱旋之日上功幕府公
　　　推兩指揮¶羣帥之力居多¶天子嘉念之賜予甚
　　　渥昔南仲召虎左右王室戡除冦戎詩<md:KR4h0102_SBCK_019-13b>¶人歌之
<pb:KR4h0102_WYG_019-21a>
　　　不以二人克專勤勞顧乃歸美天子之命稱誦
　　　四¶方之平今日之事惟授任得人以故公與將
　　　士茂建厥績¶天下聞者皆知我師之罔敵舉羣
　　　雄而脫其距角合海内¶而登於大一統之治昭
　　　哉徵乎其在兹矣不可喑無紀述¶迺敘而賦之
　　　以備凱奏焉詩曰¶
天造草昧篤生¶真主暨厥良弼大啟土宇自淛之東郡
邑棋布阻山帶川樹¶屏為固與敵相制邦之門户匪親
<pb:KR4h0102_WYG_019-21b>
與賢疇克畀付桓桓我公¶兩有文武龍節虎符來自¶王
所坐總省轄出奠邦土于宣于蕃孰敢余侮蠢爾餘孽
竊¶活鼎釜以其螳臂抗我戎輅歲直乙巳中繩建斗大
裒厥兇¶深入我阻偪我新城揺我黎庶勢如累卵岌其
可怖邊吏驚<md:KR4h0102_SBCK_019-14a>¶告公起馳赴軍於龍潭柵其髙阜轅門方
樹士食未饇冦偵¶我勞謂可拾取蝟興蜂午鼎來縱横
深絶其澗髙馮其陵有¶輕我心不知我勍我用大奮奮
其忠貞師直為壯彼則何名¶以少擊衆在古可徵爰令
<pb:KR4h0102_WYG_019-22a>
衆旅告厥神明願天孚佑爾衆欽¶承毋利擄獲不竭股
肱望其前鋒公則是膺挺身躍馬其揚¶如鷹如鷹如虎
其徒烝烝如雷如霆就震弗崩束戈就殞投¶刀乞生倐
忽紛紜席巻而平流血殷野横尸一成匪曰嗜殺¶亦豈
窮兵寇來授首唯惡是懲既懲其惡亦罔不矜亦莫不¶
寧大開日明衿甲旋斾肅肅其征椎牛饗士獻俘於廷
皇心¶允懌是用大賚公走入覲稽首拜賜明明我¶皇制
勝萬里師力臣武悉任指使滄海波平金微道啓防風
<pb:KR4h0102_WYG_019-22b>
不朝塗山用乂惠迪有慶從逆自殪公昔受鉞志在敵
愾繼<md:KR4h0102_SBCK_019-14b>¶今以往尚罔或怠不怠不亟公心抑抑下民是依
庶士是式¶為邦柱石以殿¶皇國皇國既平四裔既率公
之孫子與國罔極¶
　　行樞密院判官鄧公勲德頌　　　朱　升¶
　　　歲辛卯淮西兵起明年自蘄渡江者蹂饒陷徽
　　　江東大擾¶至於丁酉六月之間勝負相尋徽民
　　　受兵者凡十有二矣¶而猶不知所終也於是泗
<pb:KR4h0102_WYG_019-23a>
　　　水鄧公奉¶江南行省平章公命由宣取徽先聲
　　　所至不戮一人郡邑¶以定公淑德夙成威信昭
　　　著始至則立城堡作廬舍旬日¶竣事而民不知
　　　有役納降附下條教村疃帖服而民不知¶有軍
　　　分兵戍諸縣掄才以官治之軍民有職上下相
　　　維遺¶黎乃知免矣將官張思總戍休寧縣能宣
　　　布公之德美以<md:KR4h0102_SBCK_019-15a>¶福其民庶又請邑士朱升作頌
　　　以傳之頌曰
<pb:KR4h0102_WYG_019-23b>
徽之為郡介乎萬山昔有革代招附以安曩歲淮兵渡
江窺¶浙直搗於徽肆其燔刼突來洊至奔北相仍六勝
六負哀哉¶民生猗歟¶辨章秣陵開省勲業崇崇紀綱井
井既克宛陵南復楚疆有¶獻於公請事徽方公曰噫嘻
無窮于逺蕞爾山城其邊¶三面策者曰否彼隣杭封全
有三關浙右囊中¶公曰噫嘻兹為重役總率招徠必資
淑德曰鄧友德茁其蘭¶芽汝父汝兄致命邦家宣衆未
降長槍餘黨既屯于徽懼殘¶彼壤事有機速為我南行
<pb:KR4h0102_WYG_019-24a>
汝親吾養汝家吾承鄧公曰唯惟¶辨章令辨章之心徽
人之命爰勅渠帥即日啟行衙兵之¶胡新附之湯江淮
之雄苗獞之銳列騎聯旗兩州相綴惟徽<md:KR4h0102_SBCK_019-15b>¶厭亂城郭乆
空諸軍畢入誅其萊蓬既柵既城以營以室將¶士分功
成之旬日乃納降附漿酒温存受其雞豚為之饔飱¶使
觀其軍使行其壘意氣包涵家人笑語民曰此軍與吾
為¶儕曩者轢我吾寧服懷士曰此軍非曩之匹閫幙衣
冠中原¶典則曩之來者驅民為兵何為强弱徒殱厥生
<pb:KR4h0102_WYG_019-24b>
曩之來者毎¶事報復指擿吹求熾然荼毒今兹下令軍
民判然不教之衆¶奔北之先今兹下令新自今日毋長
澆風酷為指擿流離還¶定漸復其初里有耕桑家有詩
書凡此之功在於鎮靜萬喙¶同聲歸功於鄧鎮靜之道
制勝之規謝公指顧秦敗淮淝鎮¶靜之道教治之式曹
師蓋公民以寧一繄公懿質¶辨章登之進之于學玉而
成之雲臺元功少年杖䇿人謂我¶公今之髙密以究勞
績以開隆平秉心罔替引我民生徽民<md:KR4h0102_SBCK_019-16a>¶願公祝公眉夀
<pb:KR4h0102_WYG_019-25a>
仰彼昊蒼夕昕稽首戍將承德請作詩章刻¶之縣齋以
傳無疆¶
　
　
　
　
　
　
<pb:KR4h0102_WYG_019-25b>
　
　
　
　
　
　
　
　明文衡巻十九

<pb:KR4h0102_WYG_020-1a>
欽定四庫全書
　明文衡卷
