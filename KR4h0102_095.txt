# -*- mode: mandoku-view -*-
#+TITLE: 明文衡
#+DATE: 2015-09-23 10:33:23
#+PROPERTY: JUAN 95

<md:KR4h0102_SBCK_094-16a>¶<md:KR4h0102_SBCK_095-1a>¶
<pb:KR4h0102_WYG_095-1a>
欽定四庫全書
　明文衡巻九十五¶
　　　　　　　　　　　　明　程敏政　編

　哀誄¶
　　哀志士辭　　　　　　　　　　宋　濂¶
竒雋之士無世不生特時人弗識之或識之而弗能用
或用¶之而弗能盡其才所以聲光不流於當時事業不
白於後世¶予竊悲之庚寅之夏因覽元好問所錄金之
<pb:KR4h0102_WYG_095-1b>
諸儒自辛愿而¶下凡五人見其氣節剛方言論磊落實
所謂竒雋之士者也¶雖其行事或未能無過終非齷齪
陳腐懨懨不振者所可冀¶其萬一然恨其有志而不能
遂也因掇其大畧𨽻於各人之¶下又從而哀之以辭¶曰
辛愿敬之福昌人年二十五始知讀書音義有不通者
搜訪¶百至必通而後已由是博極羣書且善於文辭尤
以是非黒<md:KR4h0102_SBCK_095-1b>¶白自任毎讀人詩必為探源委發凡例解絡
脉審音節辨清¶濁權輕重片善不掩微纇必指如老吏
<pb:KR4h0102_WYG_095-2a>
斷獄文峻網密絲毛¶不相貸雖招人怒罵不恤也性疎
宕不脩威儀貴人延客愿¶麻衣草屨足脛赤露坦然於
其間劇談豪飲旁若無人家甚¶貧衆雛嗷嗷張口待哺
素負高氣又不能從俗俯仰其枯槁¶憔悴流離頓踣一
假詩以鳴雖百沮之餘其耿耿自信者不¶少變元光初
李獻能元好問在孟津愿往見之獻能為設美¶饌愿放
筴歎曰平生飽食有數每見吾二弟必得嘉食明日¶道
路中又當與老饑相抗去矣會有一日辛老子僵仆栁
<pb:KR4h0102_WYG_095-2b>
泉¶韓城之間以天地為棺槨日月為含襚狐狸亦可螻
蟻亦可¶耳聞者悲之辭曰¶
天生爾才胡不汝騁麻衣如墨下不掩脛下不掩脛不
過寒<md:KR4h0102_SBCK_095-2a>¶我我食無所我生其可水豈無藻山豈無薇茍非
吾有我敢¶采之市魁屠伯彼豈無食我腹雖虚我腰肯
折抱節而終我¶則奚憾烏鳶螻蟻上下何辨爾貧固甚
爾守則多不義而富¶其如爾何¶
李汾字長源平晉人曠逹不覊好以竒節自許避亂入
<pb:KR4h0102_WYG_095-3a>
闗闗¶中無一人敢與相軒輊者元光末用薦書得從事
史館從事¶職名謂之書冩特鈔書小史耳汾素高亢不
肯一世乃今以¶斗食故人以府史畜之殊不自聊館中
諸人又多新進小生¶史家凡例或未能盡知就其所長
有不滿汾一笑故刋脩之¶際汾在傍則蓄縮慘沮握筆
不能下汾正襟危坐誦左邱明¶司馬遷文數百言音吐
甚洪暢誦畢顧四坐曰看秉筆諸人¶積不平乃以嫚罵
官長訟于有司證左相半踰年不能决右<md:KR4h0102_SBCK_095-2b>¶丞師中遣東
<pb:KR4h0102_WYG_095-3b>
曹掾置酒和解之尋入闗驅馬來京師日以馬¶價佐歡
道逢怨家則畫地大數而去㑹恒山公武仙在鄧汾¶往
說之署行尚書省講議官既而叅知政事思烈與仙相
異¶同懼汾言論遂害之汾孝友廉介過人者甚多寧寒
餓而死¶終不作寒乞聲向人又善為詩清壯磊落有幽
并豪俠忼慨¶之氣人以是稱焉辭曰¶
奎星光光今何其昏大河東流遑恤無人金匱石室藏
我冊¶書豈伊羣兒所堪穢之我言弗信弗信從汝邱明
<pb:KR4h0102_WYG_095-4a>
雖鬼其文¶不死既不我嘉覆謂我僭我視我觚有淚如
霰黄霧四塞黒¶白誰分彩鳳無華山貍有文悠悠蒼天
曷其有常自古莫不¶然爾又何傷¶
劉昂霄字景𤣥一字委房陵川人聰敏絶人或戲取市
家日<md:KR4h0102_SBCK_095-3a>¶厯鱗雜米鹽者令讀之一過無脫遺者故其學無
所不窺六¶經百氏外世譜官制與兵家成敗為最詳為
人細瘦似不能¶勝衣好横䇿兀坐掉頭吟諷幅巾奮袖
談辭如雲四筵聳聽¶噤不得語遇其飲酒眼花耳熱後
<pb:KR4h0102_WYG_095-4b>
其鋒愈不可當不知去古¶談士為逺近餘子不論也嘗
用門資叙調慶陽軍器庫使不¶就諸公方薦試宏辭未
幾卒辭曰¶
陋儒拘拘以簡為常目視環堵不知有四方狂瀾既倒
誰復¶廻之氣蓋一世獨爾能之上自黄虞下迨五季一
隙必燭何¶有幽邃或觸其機談辭如雲誰非男子有舌
無聲我豈誇多¶我豈鬬靡一物不知吾儒所恥獨立千
古上遡寥絶爾身雖¶窮爾名豈滅
<pb:KR4h0102_WYG_095-5a>
雷淵字希顔别字季黙渾源人崇慶二年進士授涇州
録事<md:KR4h0102_SBCK_095-3b>¶不赴改東平府録事以勞績遥領東阿縣令東平
河朔重兵¶處也驕將悍卒不可制淵出入軍中偃然不
為屈不數月家¶有淵畫像雖大將亦不敢以書生遇之
調徐州觀察判官召¶為荆王府文學兼記室叅軍轉應
奉翰林文字同知制誥兼¶史院編修官拜監察御史廵
行河南搒掠贓吏風采凜凜蔡¶下一兵與權貴人有連
時以藥毒民家馬牛以小直脅取之¶淵捕得數以前後
<pb:KR4h0102_WYG_095-5b>
罪杖殺之老㓜聚觀萬口稱快然亦坐是¶失官尋用宰
相侯莘卿薦除太學博士再遷應奉終于翰林¶修撰累
官太中大夫先是正大間北兵突入到廻谷勢甚張¶平
章芮公逆擊之突騎退走填壓溪谷中不可勝算諸將
議¶不定釋之勿追淵請急殱之主兵者不能用後聞北
兵狼狽¶而西馬多不暇入銜始悔不從淵言淵學甚博
文甚竒為人<md:KR4h0102_SBCK_095-4a>¶軀幹雄偉髯張口哆顔渥丹眼如望洋遇
不平則疾惡之氣¶見於顔間或嚼齒大罵不休雖痛自
<pb:KR4h0102_WYG_095-6a>
摧折卒亦不能變也食¶兼三四人飲至數斗不亂生平
慕孔融田疇陳元龍之為人¶雖其文章號一代不數人
在淵仍為餘事耳淵之友高廷玉¶李純甫亦以竒節自
負人號之為三傑云辭曰¶
爾心之勁爾氣之剛嫉惡如仇不問暴强將指出廵靣
冷如¶鐵霜簡所加邪蒿即折才豈止斯兵算又長眼見
千里孰曰¶不明志不獲伸多士短氣其書徒存九原能
起埃風四來式¶脂式韋有髯如㦸妾婦之為我俗之昏
<pb:KR4h0102_WYG_095-6b>
誰復繼君茫茫九州¶敢謂無人¶
雷琯字伯威坊州人志英邁博學能文以薦書從事史
館調¶八作司使初并州李汾與琯同在館中以高蹇得
罪琯往送<md:KR4h0102_SBCK_095-4b>¶之信陵攜酒酹魏公子墳握手痛飲後去客
陽夏以鞭擊酒¶壺作楚聲歌自言去國十年甲兵滿天
地短衣匹馬來自西¶北將起楚漢間竒才劍客與游而
不可得當是時金已遷汴¶大河以東北盡山東西抵闗
輔大軍長驅徙少壯數萬人殺¶之居庸闗外自黄河洛
<pb:KR4h0102_WYG_095-7a>
陽三門析津至丕之源雀鎮凡二千¶餘里潼闗一帯西
南邊山大小闗隘亦一千餘里各分地界¶統以總帥夜
則傳令坐守冬則燃草敲冰兼以闗輔大饑秦¶民死者
相枕藉琯皆悲之作商歌十章冩其情曰秦予父母¶國
也而一至此乎竟淚下不能食乃出竒䇿白宰相宰相
不¶能聽琯去不知所之辭曰¶
北風泱泱海水為竭俯窺神京不隔一髪舉鞭擊壺歌
聲愈¶苦來自西北短衣匹馬我淚既盡以血繼之天門
<pb:KR4h0102_WYG_095-7b>
九重曾莫<md:KR4h0102_SBCK_095-5a>¶聞知孰秉國鈞我將自薦反謂我狂斥去如
箭商顔有芝&KR0110;¶&KR0110;甤甤可以葆神可以樂饑長往不返
誰甘幽深赤日在天¶庶明我心¶
　　商節婦誄　　　　　　　　　　胡　翰¶
商先生淵之妻以兵而死于義吾友平仲既為之傳而
景濂¶又哀之以辭皜皜乎白於天下淵也不死其妻矣
天下之大¶義億兆人之所同也而於眇女子見之君子
從而與之曰節¶婦列其事而不原其心則余不可以無
<pb:KR4h0102_WYG_095-8a>
言矣節婦之心何心¶也得之於天而人不與力焉良心
也良心也者在臣為忠在¶子為孝在婦為貞而臣也子
也婦也發於其心之所不能己¶者所謂義也故忠可教
孝可訓貞可勸而不能必其果於行¶唯其不可必奮而
為之所以行吾義也故君有不得於臣父<md:KR4h0102_SBCK_095-5b>¶有不得於子
夫有不得於婦而非教之所能為也百乘不足¶以為貴
萬鍾不足以為富一日不足以為短千嵗不足以為¶長
而於名非有所計也以教為可成名為可榮此君子之
<pb:KR4h0102_WYG_095-8b>
論¶也天下之事出於擬議者患不能致果利害之際一
髪不容¶不幸而動焉其心二矣故天下之士砥志礪行
臨事而摧衂¶者多矣而名節之美著於尺籍編伍之人
出於人之所不虞¶又其著者則窈窕婉孌閨闥之秀而
確乎其不可奪毅乎其¶不可囘若節婦者是也方事之
殷軍士之所利者貨寶耳女¶婦耳一旦奄至于邑而淵
之家骨肉不暇顧為節婦者逃則¶不脫止則汙辱遂溺
而死固其所也於死而得其死義也自¶靖而已自靖也
<pb:KR4h0102_WYG_095-9a>
者心之所安也節婦亦得其心之所安而已¶兵興以來
吾鄉類是者往往有之呉履之妻死於自溺賈誠<md:KR4h0102_SBCK_095-6a>¶之妻
死於自溺姜氏之女死於自刎童氏之婦死於自刎張¶
氏之妻若女俱死於自刎此余所知者一日之間死者
數人¶何其烈哉呉之妻謝賈之妻宋猶曰儒者於家有
所聞習之¶有素也若姜氏童氏皆里巷富人非素有聞
而積習者猶曰¶富人知所貴重可也若張氏者家不過
編伍業不過牧圉一¶旦聞難其妻死之其二女死之其
<pb:KR4h0102_WYG_095-9b>
㓜方笄又刃而死一家死¶者四人焉吾以是知天理之
在人心不可泯彛倫之在天下¶不可易無貴富貧賤等
耳生不愛其身死孰計其名無所為¶而為之者也自夫
人之没今二十年矣唯宋氏謝氏嘗有列¶其事而見於
紀載者他固寥寥然矣余於是取之附著於此¶其居不
同鄉其生不同族其死義之心一也天下之為人臣¶為
人子為士君子者誰獨無是心其可徒歆動於節婦之
風<md:KR4h0102_SBCK_095-6b>¶哉余雅辱交於淵故著明其義為誄以泄其哀思焉
<pb:KR4h0102_WYG_095-10a>
節婦名¶真張氏與淵皆嵊縣人誄曰¶
有猗者蘭兮繁霜其悴之有瑳者璊兮烈火其熭之雖
則熭¶之彼則遂之固天也畀之¶
　　師山鄭先生哀詞　　　　　　　汪仲魯¶
師山鄭先生名玉字子美隱居講學善為古文或以黄
犢駕¶小車人或笑之識者竒之嘗構精舎于里之師山
其堂曰三¶樂踞岡為軒曰極高明集諸朋游討論春秋
筆削之㫖為之¶註釋曰春秋闕疑至正甲午朝廷用大
<pb:KR4h0102_WYG_095-10b>
臣薦遣使以翰林待¶制召先生起而拜命柬書就道道
中疾作遂還山適大軍駐¶吾新安遭謗捕入郡不屈而
死卒以節義顯名列史傳仲魯¶辱知愛者毎過山下仰
睇羣峯遺址如昔草樹凄迷豈勝悲<md:KR4h0102_SBCK_095-7a>¶慨抽辭哀些敬酹
一觴其辭曰¶
遡練溪之寒瀬兮睇師山之崇崇仰三樂堂之遺址兮
森莽¶莽之荒叢念昔松篁茂鬱兮奐堂構之方新友朋
紛其來集¶兮濟冠佩之如雲繄先生之剛直兮懼師道
<pb:KR4h0102_WYG_095-11a>
之莫立也申義¶利之辨兮謂聖賢可企而及也春秋述
而闕疑兮易經傳而¶有成釣岑山之深峻兮牧西疇而
偶耕方遊息而玩樂兮遹¶四海之霆驚詔倐降九重兮
徵待制于翰林宜弭亂之有䇿¶兮闡治教於來今曷半
途而遽疾兮返乎吾故鄉豈終不能¶以有逹兮孰若遂
初心之遁藏慨浮雲之萬變兮亶不可測¶也名匪為身
累兮義之歸乃吾責也情沉鬱而靡申兮蔽而¶莫之白
也從容就死兮吾心安而理得也吁嗟先生既往兮¶節
<pb:KR4h0102_WYG_095-11b>
義昭猶日星名存史冊而不亡兮粤千古而彌馨徘徊
兹<md:KR4h0102_SBCK_095-7b>¶山兮揉草木之羣榮酹清觴而灑涕兮惻林鳥之悲
鳴¶
　　夏尚之太史哀辭(有序/)　　　　　蘇伯衡¶
我師克燕㧞其知名士赴南京既而其類輩復官¶王朝
太史夏君獨以老病乞歸且歸㑹遣使分道搜訪元史¶
乃强君如江廣君辭不得命乃行行至番禺以疾卒二
年¶冬十月十二日則卒之嵗月也君名以忠字尚之世
<pb:KR4h0102_WYG_095-12a>
家袁州¶宋孝成恭后父族也曾祖自得鄉貢進士受業
番昜陳克齋¶先生先生師徽國朱公其所緝問答語錄
世傳焉自君以上¶皆世其學君蚤有譽于鄉年四十餘
始用襲封衍聖公克堅¶薦授孔顔孟三氏子孫儒學正
危公素之治田雄霸辟君以¶為副轉惠州教授改涿州
照磨丙申秋燕都開設流寓科君¶入就試中其科擢翰
林國史院編脩官調國子助教遷太史<md:KR4h0102_SBCK_095-8a>¶院都事方君田
雄霸時伯衡北遊得一見君道上不聞問垂¶一紀比相
<pb:KR4h0102_WYG_095-12b>
見南京情誼之篤乃若久要者間嘗語伯衡曰吾¶自分
老死于燕不復上先人邱墓去家時少子正年甫十二¶
荐更喪亂家&KR0008;母又死無誰為教恒恐其失學隕先緒
今名¶在俘籍不能即死誠可愧然聖恩寛大旦夕且得
歸守塋¶域教子讀書以終吾餘年可謂不幸之幸哉抑
吾平生好為¶詩多至千百篇兵後片楮無復存今雖耄
矣歸訪故老於山¶椒水澨追維疇昔江山人物睠焉若
夫悲思感慨托聲詩以¶寄吾志亦安能已乎行當録以
<pb:KR4h0102_WYG_095-13a>
遺子子為我序之則我盛年¶之作雖不得齒猗那清廟
之什而吾衰暮之詞或者得與麥¶秀黍離並傳焉嗟乎
言猶在耳而君竟死矣此其有足使人¶傷悼也夫此其
有足使人傷悼也夫乃為楚歌以哀之辭曰<md:KR4h0102_SBCK_095-8b>¶嗚呼夫子之好脩兮胡遭時之棘艱飄風忽其烈烈兮
白日¶薄乎西山服南冠之峩峩兮旅膚敏以南遷包羞
而競進兮¶既非余心之所安歛退而自放兮又縶維而
莫余捐奉赫赫¶之明命兮備使介於炎方凌大江之浩
<pb:KR4h0102_WYG_095-13b>
淼兮道忽經夫故鄉¶萍之川兮湯湯袁之山兮蒼蒼山
川宛其如昨兮何世故之¶不常問遺民於舊墟兮慨星
辰與木霜思少留而弗獲兮遂¶悠悠以南行厯大庾之
嶔&KR3229;兮泝隴水之砅砰雈與莽其蓊¶薈兮羅蜮穴而臊
腥神惝恍以内傷兮氣飮赩以外嬰曾日¶月之幾何兮
竟魂釋而蜕形嗟夙志之莫申兮即長夜之㝠¶㝠亂曰
芝為蓋兮槿為輔仍子陽兮羅浮層城慌惚兮阻以¶脩
不死之藥兮矧可求𦍑胡為兮海之陬颺轟轟兮為霾
<pb:KR4h0102_WYG_095-14a>
為¶雩叢薄黯黯兮有蛇兩頭海之陬兮不可以久留魂
歸來兮<md:KR4h0102_SBCK_095-9a>¶無離郵晞汝髪兮臥龍洲洲之上兮鬱松楸魂
不來歸兮使¶我心憂¶
　　弔唐應舉文　　　　　　　　　迮　¶雨
先丹崖而死濠兮余不知其萬一後衆人而弔丹崖兮
慨予¶懷其孔䀌咸瞀亂以自底于亡兮鮮斯人之靡忒
心正直而¶守經兮寄耝耰於豪墨既謫佃于瞿相兮敢
外耕以為食擯¶長裾而短服兮雜野處之恒農寒雨泣
<pb:KR4h0102_WYG_095-14b>
濇肌皺兮炎風扇毒¶而乾中悲天命之困窮兮萃多屯
於厥躬常柔不能以覬免¶兮胡剛儇之可容彼貪婪而
獲戾兮不自靦其憧憧餘賄賕¶於胠篋兮傭彊予而猶
豐顧吾室若縣罄兮瀕百死抑何愆¶祿固不充於區釡
兮禍乃深於九淵笯祥鸞而就瘦兮肆跛¶鼈之跚跚思
古人若或有之兮豈今兹之惟然幸不汚於掩<md:KR4h0102_SBCK_095-9b>¶骼兮子
函骨而南還庶情事之既衰兮又將萃其遺編抑丹¶崖
其不死兮文幾絶而復傳孰幽明之道阻兮諒斯言之
<pb:KR4h0102_WYG_095-15a>
不¶可宣¶
　　哀唐衢辭(有序/)　　　　　　　　王　逹¶
唐衢韓公退之同時人也性耿介落落有大志不妄與
人交¶人亦莫知其所負衢於學發憤研究不少自廢然
累舉不中¶人咸笑之衢則不以為意也衢能詩詩多悲
思激烈而感創¶讀之使人慨然有動於中衢往往見人
文章有傷激者必大¶哭涕泗滂沱而弗能已每與人言
論既别發聲一號音韻嗚¶切聞者莫不為之酸鼻人皆
<pb:KR4h0102_WYG_095-15b>
以衢善哭而不知其所以哭也¶獨退之識其人贈以詩
曰虎有爪兮牛有角虎可搏兮牛可¶觸奈何君獨抱竒
材手把鋤犁餓空谷當今天子急賢良匭<md:KR4h0102_SBCK_095-10a>¶函朝出開明
光胡不上書自薦逹坐令四海如虞唐退之之¶意詎非
以衢之才逈出一世而反不逮乎𤨏𤨏者邪樂天亦¶有
詩曰賈誼哭時事阮籍悲路岐唐生今亦哭異代而同
悲¶而樂天以誼之才方衢矣舊史附衢於退之傳後新
史則又¶削之何君子之命薄者有若是之不偶哉吁有
<pb:KR4h0102_WYG_095-16a>
人負竒才如¶賈誼當世既莫知之後世又莫知之不既
深可悲乎使無退¶之樂天則天地間空生此材矣是以
君子貴成人焉夫有道¶者讀退之樂天二詩深嘆衢之
不偶作哀辭於千載之下炷¶香盃酒酹衢於千載之上
仰天大慟衢其知邪淒風西來吾¶知衢不能不知我心
也辭曰¶
蘭生於幽谷兮為衆穢之所翳玉産於崐岡兮以碔砆
為同¶類匪良玉之靡良兮寡不能敵衆嫭之聮勢衆勢
<pb:KR4h0102_WYG_095-16b>
之聮兮固<md:KR4h0102_SBCK_095-10b>¶已密比而難攻此芳馨之潤潔兮幸不掩於
匠目之與春風¶衢乎衢乎爾材雖竒兮何造物之靡通
但千載之下識衢之¶𢎞闊兮頼樂天之與韓公世之媕
婀讒嫉擠人於極地者讀¶二公之詩兮烏知其不額泚
而心懜¶
　　弔國使王翰林文　　　　　　　張　紞¶
皇明建號之五年洪武壬子羣雄耆定光嶽混合乃睠
西南¶獨阻漸被¶詔翰林待制臣褘為正使往諭之時雲
<pb:KR4h0102_WYG_095-17a>
南元之庶裔梁王與¶漠北通連聲勢相倚既聞命依違
不决越明年冬有使自漠¶北來待制公遂遇害又八年
辛酉¶天兵南下踰年壬戌雲南平平之日紞備員政閫
至則詢公¶之遺事知梁王禮貎公暨没後棺歛言與伊
勒錦合且知梁<md:KR4h0102_SBCK_095-11a>¶王柄臣逹爾瑪特加愛重距難前兩月
匿公於春登楊氏庇¶之盡力比北使刼以危言始不克
救及蓋棺時土人用浮屠¶法輿至地藏寺北漏澤園或
曰小南門外祝之以火舊謂瘞¶大佛寺後者非是今再
<pb:KR4h0102_WYG_095-17b>
閲十有五年為嵗之丙子第二子紳¶仲縉來訪公殯思
欲見之夢寐驗以血肉而陵谷已非蹤跡無¶以致其情
懇乃至就盡之所撫地長號載其諱字位望以歸紞¶弔
于次仲縉泣且言曰紳在襁褓先子已去家後有書自
普¶定來以續大事記為囑乃此行絶筆悁悁在心竟不
得接其¶影響痛哉天乎夫何不孝至於此極也紞謹以
禮慰之曰先¶王之制即逺而至於墓送終之事盡矣故
致孝者不于其體¶魄而享于廟廟之有主神之宅也今
<pb:KR4h0102_WYG_095-18a>
子迎神以返於義為得¶况青春受謝白日昭只公之魂
魄必有已散而未盡者及此<md:KR4h0102_SBCK_095-11b>¶時而招之宜其感而遂通
不逺伊邇子又何恨仲縉因以公¶之家乘見示且請更
有所言竊惟公以文名擅海内早嵗薄¶遊迄無所遇此
非才之不足也顧其内介而外方者有以齟¶齬焉其道
難進其節不茍非養之有素者不能如此是以一¶旦渉
異境蹈危機奮不顧身聞命即行與顧婢子語不能休¶
者異矣當其鑿空而往䟦渉畏途猶拳拳焉以續大事
<pb:KR4h0102_WYG_095-18b>
記為¶念夫大事記乃尚論古人賢否得失之言也書法
精審炳炳¶如丹然則公之自處又豈有不審者哉故或
人雖加蔽匿而¶義不茍免卒慷慨就死蓋公之致身委
命不在於臨難之時¶而其平日固已判然於胸中矣嗟
乎事之不偶乃期運之未¶至或機㑹之難合君子固有
幸不幸焉若遽以成敗為優劣¶則蘇屬國有媿於陸賈
顔魯公與終軍不可同年而語矣其<md:KR4h0102_SBCK_095-12a>¶可哉紞既弔祭遂
申之以文曰
<pb:KR4h0102_WYG_095-19a>
訪前修之遺烈兮在西南之天涯路漫漫其脩阻兮魂
杳杳¶其曷追羅蕙肴與桂醑兮集衆美以為儀藉芳馨
以比德兮¶庶英爽之在兹公之貞潔世所信兮琢白璧
為肺腑濯江漢¶而暴秋陽兮肯自涴乎塵土製雲霧以
為錦兮又重之以黻¶黼擥星辰以耀芒兮宇宙軒豁其
在手顧食焉而弗避兮斯¶大義之所存載使以馳騁兮
往振䇿兮南雲嗟期運之未至¶兮遇諸爨之狺狺彼徒
知險塞之可以負固兮又安知¶天命之維新人固有一
<pb:KR4h0102_WYG_095-19b>
死兮死固各以其仁惜芝蘭之見兮¶終腐朽於荆榛委
蟬蛻而不顧兮挾浮雲而上征駕雷車以¶飄忽兮引翕
赫之霓旌逐飛廉而東騖兮厯倒影以憑陵過¶蒼梧之
曠漭兮謁重華而是正愛傅說之有託兮亦徘徊於<md:KR4h0102_SBCK_095-12b>¶箕
尾望故鄉而掩涕兮予豈能獨昵夫山鬼吁嗟歸來兮
公¶不可以久留悵猿吟與鶴飛兮兩浩蕩而難儔將速
返于故¶居兮寧爾宇之深幽有子有孫善繼而善述兮
長致享于春¶秋
<pb:KR4h0102_WYG_095-20a>
　　自述誄　　　　　　　　　　　王　偁¶
王偁字孟揚其先東阿人宋寶元康定用兵西方士有
没于¶元昊者王氏遂為西方人元有天下其地最後附
賜姓唐古¶氏髙祖王父某從下江淮授武德將軍總管
鎮廬州曾祖王¶父某祖王父某相繼襲爵改上千户没
俱塟大蜀山下先府¶君某當搶攘以材用薦者調民職
廬州路治中厯江西福建¶行省郎中至階朝列大夫潮
州路總管當時稱廉吏第一人¶所涖政績卓異字惠小
<pb:KR4h0102_WYG_095-20b>
民攘剔豪右禮賢士植綱紀民奉以<md:KR4h0102_SBCK_095-13a>¶祠元運改旺度時
不可為浮海去之道閩閩父老遮留退居¶永福山中為
黄冠服者十年朝廷聘之恥為二姓臣遂自¶引决嗚呼
是時偁生方六齡家觳然壁立太夫人守節自誓¶艱阻
備嘗手疏先君之蹟與古今豪傑大畧教之外王父姓¶
劉氏諱某由宣文閣博士出僉閩憲再召入為秘書丞
没王¶事贈嘉議大夫福建行省參知政事其學淹貫靡
不究博古¶好雅翰墨之妙絶當世偁不及見之閩先正
<pb:KR4h0102_WYG_095-21a>
聞過齋呉公學¶行醇偉為士林望與先君交誼相與也
先君没時屬偁夫子¶教之第未弱冠夫子沒倀倀罔依
歸頼外王父遺圖書手澤¶多杜門自研厲少多病負第
者三年莫臻其至弱冠入庠序¶與陳君從範游陳蚤入
閩過夫子室獲其指授懇懇汰其瑕¶礫示以瑜瑾一旦
如發蔀矣洪武庚午賓興嵗領薦方去海<md:KR4h0102_SBCK_095-13b>¶濱觀光上國
㑹試禮部不利例入國子處縉雲朱先生館¶下日求齊
魯士與談訪其遺風及四方之賢者而私淑之上¶表陳
<pb:KR4h0102_WYG_095-21b>
情乞終養¶高皇帝憫之南歸越震澤徘徊呉㑹間不敢
留趨侍湯藥膝¶下始冀收其實而從範己物故閩故老
亦凋剝殆盡四睇毗¶落無可與語晚得晉昌林誌相與
論學假以柯範抗顔為多¶暇則窮幽極深徜徉物表趣
豁如也未幾太夫人捐館舎嗚¶呼居䘮不敢渝禮既合
先君塋廬墓下者六年永樂初元以¶推轂者至京師待
命黄閣因自陳願處學校勵人材不允授¶從事郎史官
翰林檢討進講經筵以文字供職時錢塘王洪¶擅詞垣
<pb:KR4h0102_WYG_095-22a>
與同官一見過相推重¶勅脩大典萃内外儒臣及四方
韋布士毋慮數千人濫厠總<md:KR4h0102_SBCK_095-14a>¶裁之列大將軍英公復征
交阯辟居幕下於是泛洞庭浮沅¶湘厯九疑弔蒼梧徵
兵南海既而窮象桂道五管觀師于日¶南九真之交時
有贊勴大將軍待以為揖客歸仍守其舊官¶先娶鄭氏
新安人前名御史潛之孫女先卒再娶薛氏閩故¶族孝
養于姑貞淑内得其亮生男一人振女子某一人其次¶
男拱女子某一人側室李氏出也此族系出處之槩少
<pb:KR4h0102_WYG_095-22b>
銳志¶於有為毅乎思凖古以馭今而用弗以施學雖服
羣聖獵百¶家窮幽明亟於聞道而質淪惷杌遇登高弔
古慨然發其悲¶壯愉樂一寓於文若詩而辭愧土苴其
為人則似䪥而容似¶傲而恭家貧而心樂身困而處裕
然疾惡太過遇權貴不能¶俛眉下之任情以直不能骫
以徇人成功此其見短於世也¶見人善不啻若已有之
雖匹夫問未嘗不竭以盡與人交内<md:KR4h0102_SBCK_095-14b>¶外莫敢攜此則自
以為長焉若夫倇以為終身之憾者齓失¶所怙哭吾父
<pb:KR4h0102_WYG_095-23a>
幾不能生粗知學而哭吾師如哭吾之父焉未¶幾哭吾
友如哭吾之師比得祿而太夫人不逮養有子教之¶未
立荷¶兩朝之恩而莫一舉報嗚呼况兹身繫縲絏西山
東陵淆而¶未分孤臣之號庶女之慟南音之戚梁岼之
章孰為發之日¶者以支幹推定人禍福生死謂吾年日
皆庚廸于丙嵗在閼¶逢麗于鶉火其弗延矣嗚呼其果
然邪孟子曰桎梏死者非¶正命也晝夜之理吾曷念之
因述其系而極之以呼天之辭¶用自誄俾後之為烏鳶
<pb:KR4h0102_WYG_095-23b>
為螻蟻在陽侯在囘祿或返其遺骸¶或招其魂魄或藏
其衣冠庶令有考者憫其志而哀之焉辭¶曰<md:KR4h0102_SBCK_095-15a>¶予槩觀夫古之人怙材者恒困於弗施志大者惟顛頓
之屢¶躋嗚呼孟揚矧爾乏古之才而尚其志焉得不竒
於時而諉¶於戾爾負而君爾負而親嗚呼誰其白之悠
悠蒼天¶
　
　明文衡巻九十五
