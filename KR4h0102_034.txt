# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:01.683667
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0454-034皇明文衡-卷之三十四.
<pb:KR4h0102_SBCK_034-1a>¶
皇明文衡卷之三十四¶
　　記¶
　　　遊東山記　楊士奇¶
洪武乙亥余客武昌武昌蔣隠溪先生始吾盧陵人年巳八¶
十餘好道家書其子立恭兼治儒術能詩皆意度闊畧然深¶
自晦匿不妄交游獨與余相得也是&KR0010;三月朔余三人者携¶
童子四五人載酒殽出游隠溪乘小肩輿余與立恭徒歩天¶
未明東行過洪山寺二里許折北穿小徑可十里度松林涉¶
澗澗水澄徹深處可浮小舟傍有磐石容坐十數人松栢竹¶
樹之隂森布䝉宻時風日和暢草木之葩爛然香氣拂拂襲¶
衣禽鳥之聲不一𩔖遂掃石而坐坐乆聞鷄犬聲余招立恭¶
起東行數十歩過小岡田疇平衍彌望有茅屋十數家遂造¶
<pb:KR4h0102_SBCK_034-1b>¶
焉一叟可七十餘歳素髮如雪&KR0013;兩肩容色&KR0254;澤𩔖飲酒者¶
手一卷坐庭中盖齊丘化書延余兩人坐一媪捧茗盌飲客¶
牖下有書數帙立恭探得列子余得白虎通皆欲取而難於¶
言叟識其意曰老夫無用也各懐之而出還坐石上指顧童¶
子摘芋葉爲盤載肉立恭舉匏壷注酒傳觴數行立恭賦七¶
言近體詩一章余和之酒半有&KR0016;而過者余故人武昌左護¶
衛李千戸也駭而笑不下馬徑馳去須&KR0119;具盛饌及一道士¶
偕來道士岳州人劉氏遂共酌道士出太乙眞人圖求詩余¶
賦五言古體一章書之立恭不作但酌酒飲道士不巳道士¶
不能勝降跽謝過衆皆大笑李出琵琶彈數曲立恭折竹竅¶
而吹之作洞簫聲隠溪歌費無隠蘇武慢道士起舞蹁躚兩¶
童子拍手跳躍隨其後巳而道士復揖立恭曰柰何不與道¶
<pb:KR4h0102_SBCK_034-2a>¶
士詩立恭援筆書數絶句語益奇遂復酌余與立恭飮少皆¶
醉起縁澗&KR0026;魚大者三四寸小者如指余糝餅餌投之翕然¶
聚已而徃來相忘也立恭戯以小石擲之輙盡散不復因共¶
嘅嘆海鷗之事各賦七言絶詩一首道士出茶一餅衆析而¶
嚼之餘半餅遣童子遺予兩人巳而夕陽距西峯僅丈許隠¶
溪呼予還曰樂其無巳乎遂與李及道士别李以卒從二&KR0016;¶
送立恭及予時恐晚不能入城度澗折北而西取揵徑望草¶
埠門以歸中道隠溪指道旁罔麓顧余曰是吾所營樂丘處¶
也又指道旁桃花語余曰明年㸔花時索我於此旣歸立恭¶
曰是遊宜有記屬未暇也是冬隠溪卒余&KR0152;之明年寒食與¶
立恭豫約詣墓下及期余病不果行未幾予歸廬陵過立恭¶
宿别始命筆追記之未畢立恭取讀慟哭余亦泣下遂罷然¶
<pb:KR4h0102_SBCK_034-2b>¶
念蔣氏父子交好之厚且在武昌山水之遊屢矣而樂無加¶
乎此故勉而終記之手録一通遺立恭嗚呼人生聚散靡常¶
異時或相望千里之外一展讀此文存没離合之感其能巳¶
於中邪旣遊之明年八月戊子記¶
　　　宣德二年進士題名記¶
宣德二年三月朔廷試進士得馬愉等百有一人¶
國朝廷試¶
天子御正朝親出制䇿旣第其高下明日陳鹵簿傳臚¶
天子服皮弁絳紗&KR0129;御正朝文武羣臣朝服東西序立傅臚¶
旣羣臣上賀其詞曰天開文運賢俊登庸士之與於斯者其¶
榮矣哉自設科兼取南北士而前十有五科南士徃徃數倍¶
於北¶
<pb:KR4h0102_SBCK_034-3a>¶
皇上嗣綂之&KR0004;詔禮部科舉歳取百人南士什六北什四著¶
爲令盖簡用人材南北並進公天下之道也至是合前科未¶
廷試者一人而其第一人出山東前此南北士合試未有北¶
士占首選者有之寔自今始禮部尚書(臣)濙言故事有題名¶
刻石太學矧今　龍飛第一科宜有示後制可命(臣)士奇述¶
文(臣)士奇旣拜受命仰惟¶
國家取士非一途而士必以科第為榮者¶
天子親耀之也今　朝廷寵科第廷試有録以示中外題名¶
有碑以垂永遠夫豈徒顯其名哉固望爲當世之用太平之¶
具也士平居動苦學問亦豈徒藉為名哉固將推所學見諸¶
功業及諸天下也名之所在使後人賭之而思其所立歆𧰟¶
愛慕之無巳榮莫大焉不然碌碌無稱或所行非所學後將¶
<pb:KR4h0102_SBCK_034-3b>¶
有指其名而疵議之者矣此係其立志與否嗚呼可不勉歟¶
於是　朝之令典宜有紀士之立志宜有&KR0134;敬拜手稽首具¶
書于題名之首時奉　命讀卷及執事之臣列諸其隂¶
　　　滁州重建醉翁亭記¶
三代而下以仁厚爲治者莫踰於宋宋興三百年其民安於¶
仁厚之治者莫踰昭陵之世當時君臣一德&KR0002;韓范富歐號¶
稱人傑皆以國家生民爲心以太平爲已任盖至于今天下¶
士大夫想其時論其功景仰歆慕之無巳也而當時同朝有¶
君子焉小人焉君子不容於小人不能乆安於中或暫黜而¶
遽還或屢擯而復用而終能顯其功名者由其君之明也歐¶
陽文忠公以古文奥學直言正行卓卓當時其凛然忠義之¶
氣知有君而巳知有道而已身不暇恤其暇䘏小人哉而小¶
<pb:KR4h0102_SBCK_034-4a>¶
人皆不便之故一斥夷陵再斥於滁旣復起歴踐淸華從容¶
廟堂與諸君子坐致國家於磐右之安者非由君之明乎者¶
公在夷陵歳餘在滁閱三歳皆無幾㣲遷謫之意方日務保¶
民而與民旦暮相親相娛樂&KR0002;父子然者君子之道固無徃¶
不自得也我¶
仁宗皇帝在東宫覧公奏議愛重不巳有生不同時之嘆嘗¶
舉公所以事君者勉羣臣又曰三代以下之文惟歐陽文忠¶
公有雍容醇厚氣象旣盡取公文集命儒臣校定刻之永樂¶
庚子冬&KR0013;　召赴北京過滁登琅琊山問醉翁亭但見寒蕪¶
荒址惟醉翁亭二賢堂六字隠隠巖石間顧時滁之守臣無¶
足語者顧其從臣曰&KR0022;先賢之跡棄不治如此其政可知矣¶
太息去之後六年太僕寺卿趙君至趙君素慕公之賢又知¶
<pb:KR4h0102_SBCK_034-4b>¶
滁之人思公不忘也出俸倡其寮及滁人復作醉翁亭而刻¶
公所爲記寘亭中亭後作堂以祀二賢二賢者王元之及公¶
也元之至道二年自翰林學士出知滁州其文章及立朝大¶
節與公相望合而祀之因滁之舊也醉翁亭之前舊有六一¶
泉䟽導加石甃焉百費所需不出於公而加於舊規於是滁¶
人歳時謁拜二賢退而&KR0084;詠公之文章又徘徊泉上如親見¶
公之樂乎此也而有以慰其不忘君子之心焉昔召公布政¶
南國後人思之至不忍傷其所息之木而况公嘗樂於此者¶
乎君子之感人心固自有不能巳者而非有賢者倡率於上¶
則亦莫能遂所欲爲此滁人所以有待於趙君也趙君名進¶
字孝禮天台人發身科第累任顯官自廣東布政司叅政遷¶
太僕卿於滁豈弟敦厚明建大體所至為所當為以賢能稱¶
<pb:KR4h0102_SBCK_034-5a>¶
相斯舉者太僕少卿蘇實龎塤丞楊文逹孫暠宋載劉壁主¶
簿舒伯治及滁人禇士良等十人經始於洪熈元年四月成¶
於宣德元年正月於是士良等請文記歳月其成之又明年¶
二月甲子記¶
　　　虎丘雲巖寺重修記¶
蘇長洲縣之西北不十里有山曰虎丘吳闔閭所塟處也世¶
傳旣塟有白虎之異故名岡阜盤欝泉石竒詭盖𣈆王珣及¶
弟珉之别墅咸和二年捐爲寺始東西二寺唐會昌中合爲¶
一而名雲巖者昉於宋大中祥符間載盧熊郡志如此始淸¶
順尊者主此寺至隆禪師而復振歴世變故寺屢壊輙屢有¶
興之洪武甲戌寺復燬永樂&KR0004;性海主寺始作佛殿其作浮¶
圖七級&KR0071;性海者楚芳作文殊殿十七年良价繼楚芳是年¶
<pb:KR4h0102_SBCK_034-5b>¶
作庖庫作東廡明年作西廡作僧舎又明年作妙莊嚴閣又¶
三年閣成盖寺至良价始復完价所作閣之功最鉅凡三重¶
崇百二十尺有奇廣八十尺有奇深六十尺上奉三世佛及¶
萬佛像中奉&KR0026;音大士及諸天像其材之費爲鈔三十餘萬¶
貫金石彩繪之費六十餘萬貫又經營作天王殿以次成良¶
价杭之海昌人石庵其字今僧録闡教止庵其師也余聞諸¶
刑部主事陳亢宗云良价嘗從亢宗游遂因以求余記其成¶
余聞虎丘據蘇之勝歳時蘇人耆老壯少閒暇而出游者必¶
之此士大夫宴餞賔客亦必至此四方貴人名流之過蘇者¶
必不以事而廢逰於此也然亦有興念夫王氏之嘗樂於此¶
者乎當是時王氏父子兄弟寵禄隆盛光榮赫奕舉一世孰¶
加也而能遺棄所樂輕若脫屣焉者豈獨以爲福利之資乎¶
<pb:KR4h0102_SBCK_034-6a>¶
其亦審夫當貴之不可乆處與子孫之未必世有者乎雖其¶
智識趨向高明正大不足以庻幾范希文之爲而無所係累¶
乎外物視李文饒溺情役志下至於草木之㣲者豈不超然¶
過之也而自建寺以來今千餘年雖屢壊而屢興其飛甍傑¶
構凌切雲漢與其山川相輝煥稱名勝於東南愈乆而不衰¶
者固佛之道足以鼓動天下亦必其徒多得夫瑰瑋踔絶刻¶
厲勤篤材智之人能張大其師之道以致夫多𦔳之力也瑰¶
瑋踔絶刻厲勤篤之人其用意也宏其立志也確有不爲爲¶
之而孰禦其成哉嗟乎若人也使就於世用有不立事建功¶
而可以禆當時聞後世哉吾又以嘅夫屢見之於彼而鮮遇¶
於此也¶
　　　聚奎堂記¶
<pb:KR4h0102_SBCK_034-6b>¶
宣德二年春　太子少𫝊工部尚書兼謹身殿大學士建安¶
楊公得故&KR0492;宇於長安門之南而修葺之周垣數百歩凡屋¶
四楹制度簡樸梁柱不斵編葦覆茅𡍼墍潔素間而三之其¶
中爲堂高明靚深南楹北户䟽暢洞逹東西二室左備偃休¶
西庋圖史庖湢具於兩序卉木之秀環列前後四顧虚曠埃¶
&KR0381;之影車馬之音邈不及宛然郊郭之外高人逸士之所捿¶
託也置僮奴數人酒壷茶竈與凢奉賔客之物恒具公之意¶
盖將朝退之暇及其寮寀游息於此以適夫蕭散之趣也旣¶
成會¶
上臨軒䇿士其第一甲三人皆授職翰林馬愉脩撰杜寜謝¶
璉皆編脩於是舘閣諸賢相與置酒堂中爲三人賀主獻賔¶
酬觴行甚樂有言于列者曰斯會斯堂誠稱古之人名其居¶
<pb:KR4h0102_SBCK_034-7a>¶
盖有因事而志喜者請名堂曰聚奎何如衆皆曰然少𫝊公¶
屬予爲記衆皆爲詩夫奎西方之𪧐十六星與璧相比談天¶
者𩔖曰奎璧主文章而圖書秘府也今則吾徒之職守在焉¶
國家選賢非一途而進士科爲重自洪武辛亥至今五十有¶
七年臨軒䇿士十有六所得士之賢者濟齊中外有光政治¶
之任而擢承明著作之庭者又皆當時之極選也今¶
聖明在上丕闡文化斯民生遂四境晏然太平盛致也吾徒¶
得以閒暇宴適於此千載宰遇¶
上之賜固士君子所不能忘而升斯堂也於少𫝊公之所以¶
自致亦未可忽哉公自登高科歴事　列聖㡬三十年未嘗¶
一日不在¶
天子左右其文學才䣭所以禆益　聖治者愈乆而愈勤故¶
<pb:KR4h0102_SBCK_034-7b>¶
天寵愈進而愈厚詩曰夙夜匪&KR0520;以事一人少𫝊公有焉然¶
則公禄爵之進尚未巳也而凡在此者有心公之心將&KR0071;起¶
而光大亦未巳也三年一大比賢才之出當益盛則相與如¶
今日之宴聚斯堂亦未巳也吾雖老尚屢見之哉¶
　　　溧陽縣儒學重修大成殿記¶
高皇帝正大綂之三年詔嶽鎮海瀆封號如古制以山水稱¶
忠臣烈士稱當時&KR0004;封出於歴代所加者一切罷去孔子明¶
先王之要道爲天下師以濟後世非有功一方一時者比封¶
爵宜如歴代所尊崇著于令典垂之千萬年而定鼎之&KR0004;即¶
建學立廟　京師親臨釋奠又　詔通祀於郡縣又¶
詔罷從祀之戾於孔氏者所以揆前聖之大中而垂永代之¶
鴻範也¶
<pb:KR4h0102_SBCK_034-8a>¶
皇上繼承大綂益崇孔子之道以治教天下　親幸太學行¶
釋奠禮又　詔有司治曲阜廟盖自漢以來崇禮先師極盛¶
於今日矣孔子之道天之道也國家生民不可一日以無者¶
伏羲神農黄帝堯舜禹湯文武行斯道於上孔子明斯道於¶
下皆聖人也而使後之&KR0071;伏羲神農黄帝尭舜禹湯文武之¶
位得以行斯道者孔子之功也論其功而隆其禮聖人之心¶
也繇是天下至於海隅郡縣皆有廟學其人皆知孔子之道¶
尊且大而况乎首善之地百里之外其民心嚮慕興起爲何¶
如哉溧陽縣故爲州有廟學元季燬於兵國&KR0004;林公慶知州¶
事乃新作之垂五十年矣禮殿弊壊敎諭梁本之始至謁先¶
師顧瞻惕然懼無以安明&KR0149;副　德意於是積俸&KR0338;節百費¶
以謀更新而訓導陳余適來議益克恊乃白之縣令丞皆曰¶
<pb:KR4h0102_SBCK_034-8b>¶
此吾職也敢不竭力以相縣民耆老聞之又㫮曰此非以圖¶
善吾民乎柰何吾坐視自逸即皆自言願有𦔳也本之以其¶
情言於　朝從之於是自某以下各隨力出私帑作大成殿¶
&KR0002;干楹易故以新工良材堅高敞宏䴡加于舊規又新作夫¶
子四配十哲像踰年以成由是歳春秋邑長貳學官諸生奉¶
詔行禮對越有嚴秉處將事罔或踰越退而歛焉敬脩所學¶
以求無怍於古聖賢將上以光¶
國家之用下以厚&KR0022;邑之俗所係豈細故哉諸生來請書其¶
成夫受命有政敎之&KR0009;而能究知本原之意相與殫力一心¶
不費於公不勞於衆以底成功可爲不忝而爲民父兄於斯¶
舉奮起趨事皆如當然又以見人性之善而王化之&KR0013;矣皆¶
可書也是役也肇於永樂庚寅某月明年六月竣事經始者¶
<pb:KR4h0102_SBCK_034-9a>¶
本之垂成以家艱去代本之者陳余及訓導某皆與相力故¶
具書之其耆民之與力者&KR0002;干人書之碑隂嗚呼後之受政¶
敎之&KR0009;於斯爲民父兄於斯者可以&KR0026;矣¶
皇明文衡卷之三十四¶
<pb:KR4h0102_SBCK_034-9b>¶
