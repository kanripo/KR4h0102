# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 7

<md:KR4h0102_SBCK_007-1a>¶明文衡巻六

<pb:KR4h0102_WYG_007-1a>
欽定四庫全書
　明文衡巻七¶
　　　　　　　　　　　　明　程敏政　編
　奏議
¶
　　陳問安啓　　　　　　　　　　楊士竒¶
臣未奉召命不敢違例一人獨進而有所愚見亦不敢
黙¶而不言近日未審朝謁及問安之禮如何臣之愚誠
伏望¶殿下嘉隆此禮愈勤愈敬曾䝉令旨面諭臣云前
<pb:KR4h0102_WYG_007-1b>
日欽奉¶聖旨免朝臣退而思之固是天恩寛大之至然
儲君於事¶君父未有久而不朝之禮伏望殿下自己主
張而必行之¶如奉聖旨免朝既退之後明日又往後日
又往誠孝之心¶積久不巳必然感格至於奉侍之際尤
望和顔婉詞以¶仰承天意臣伏惟至尊仁聖如天雖臣
下有過常䝉寛¶貸愛之如初何况父子至親恩愛尤重
豈宜於奉事之禮少<md:KR4h0102_SBCK_007-1b>¶有未盡也昔文王所以稱聖人者
盖自為世子之時日勤於¶視膳問安之禮為之根本故
<pb:KR4h0102_WYG_007-2a>
禮經載之以為萬世之法在禮¶又曰父母不悦起敬起
孝此悦親之要道也伏望¶殿下萬萬加意臣愚無任䖍
懇之至謹啟¶
　　請開經筵疏¶
伏惟¶皇上肇登寳位上以繼承¶列聖下以統御萬邦必
明堯舜禹湯文武之道以興唐虞三¶代之治則¶宗社永
安皇圗永固天下䝉福永逺太平然其根本在致¶力於
聖學自古賢聖之君未有不學而能致治者也去年十
<pb:KR4h0102_WYG_007-2b>
月内<md:KR4h0102_SBCK_007-2a>¶宣宗皇帝御左順門召臣士竒諭之曰明年春暖¶
東宮出文華殿讀書凡内外侍從俱用慎擇賢良亷謹
之臣¶臣士竒叩頭對曰此國家第一事正維其時伏望¶
皇上留心不幸¶宣宗皇帝上賔中外皆同哀戚之心臣
未敢遽言然此事至¶重不敢久黙伏望山陵畢日早開
經筵以進¶聖學臣等深切惓惓之至謹具合行事宜陳¶
奏伏惟采納謹具奏聞¶
　一自古人君成徳必先於學未有不學而能成徳者
<pb:KR4h0102_WYG_007-3a>
　尚書¶曰王人求多聞時惟建事學于古訓乃有獲經
　筵侍講之¶官實為學之資今¶皇上進學養徳當預擇
　講官必得問學貫通言行端正老成<md:KR4h0102_SBCK_007-2b>¶重厚識達大體
　者數人以共其職庶以上副¶先帝之意乞預命吏部
　禮部翰林院公同推舉具名陳奏取¶自上裁如或其
　人學術不正立心行已素無善譽者不¶得濫預盖師
　友之臣即他日輔導之臣不可不謹擇¶
　一¶天子就學其事體與皇太子親王不同乞先命禮
<pb:KR4h0102_WYG_007-3b>
　部翰林¶院詳定講筵禮儀陳奏¶
　一¶皇上聖徳正在今日輔養本源書曰僕臣正厥后
　克正僕臣¶諛厥后自聖后徳惟臣不徳惟臣盖言僕
　臣賢否係君徳¶重輕如此自古聖賢之君左右使令
　必用正人今¶皇上富於春秋凡起居出入一應隨侍
　及使用之人皆宜選<md:KR4h0102_SBCK_007-3a>¶擇行止端荘立心行已正當者
　使在左右庶不正之言不¶正之習悉皆屏逺不得以
　上惑聰明此事闗係最重伏望¶太皇太后陛下¶皇太
<pb:KR4h0102_WYG_007-4a>
　后殿下皆留聖心為¶皇上慎選左右隨侍及使用之
　人如或其人舉動輕挑語言¶䙝慢立心行已不正者
　皆宜早去之若不早去隨侍既久¶情意相洽不覺其
　非言聽計從後來欲去其勢難矣古語¶云與善人處
　如入芝蘭之室與不善人處如入鮑魚之肆¶盖言慎
　所漸染也此在常人尚須謹擇何况¶天子之左右伏
　望¶太皇太后陛下¶皇太后殿下萬萬留意臣深受國
　恩無能補報惓惓愚忠<md:KR4h0102_SBCK_007-3b>¶不敢不盡伏乞采納宗社生
<pb:KR4h0102_WYG_007-4b>
　民萬年太平之福¶
　　議吳文正公從祀¶
欽奉¶聖㫖命臣等考究元儒吳澄應否從祀議擬奏聞
臣士竒等¶欽遵考得元翰林學士吳澄所著書及奎章
閣侍書學士虞¶集所狀澄事行盖澄自十嵗得宋儒朱
熹所注大學讀之即¶知為學之要專勤誦讀次讀語孟
中庸亦然遂大肆力於諸¶經十五専務聖賢之學致踐
履之實以道自任其所自勵勤¶謹敬和自新自修消人
<pb:KR4h0102_WYG_007-5a>
欲長天理克己悔過矯輕警惰顔冉¶理一等銘其教學
者有學基學統等篇深究濓洛闗閩之㫖¶考正孝經校
定易書詩春秋修正儀禮小戴記及邵雍張載¶之書有
易書春秋禮記纂言及易纂言外翼皆所以啟大道<md:KR4h0102_SBCK_007-4a>¶之
堂奥開來學之聰明傳之百世而無弊也時朝廷屢起
之¶乃就國子監丞稍進司業一言不合即自解去後屢
徵復起¶亦不久於位進退之際卓然君子盖元之正學
大儒許衡及¶澄二人衡遭際世祖功在朝廷澄在朝之
<pb:KR4h0102_WYG_007-5b>
日雖淺其職論思¶教成均勸講經筵咸積誠意預大議
論大事咸引古道而功¶在學者尤多故二人之沒皆諡
文正衡在當時已列從祀澄¶既後出又卒於元衰之際
當時已有建議宜列從祀者屬元¶綱日頽未及舉行今
澄所著諸書具在我¶國家崇儒重道大明四書五經及
性理之㫖凡澄所言皆見¶采録以惠學者盖澄問學之
功朱熹以來莫或過之而從祀¶諸儒自荀况下至范寗
語其事功皆未及澄今若升澄從祀¶孔子廟廷列諸許
<pb:KR4h0102_WYG_007-6a>
衡之次允愜斯文之公議昭國家之盛<md:KR4h0102_SBCK_007-4b>¶典謹具奏聞伏
候勅㫖¶
　　正統十四年九月十六日啟疏　　周　叙¶
南京翰林院侍講學士臣周叙謹啟為安邦謹始事臣
幸生¶逢聖明不意國家近日有大不可忍言之事臣雖
兩年以來¶沾患脾疾醫治少效不能有為自聞令諭日
夜撫膺揮涕寢¶食不寧又無才力智能可以赴難復讎
恨不即自殞絶謹竭¶愚忠有可上報朝廷之萬一者不
<pb:KR4h0102_WYG_007-6b>
敢隐然不言恭惟郕王殿¶下承聖母皇太后命為監國
則天下事皆在於殿下一人之¶身也其所係重矣昔周
公輔成王當承平之日今殿下輔皇¶太子殿下於有事
之秋視周公之時又甚難矣雖曰日望聖¶駕早還以慰
臣民之思然敵情叵測時月悠邁天下之大蒼¶生之衆
易以揺惑殿下得不於此深謀熟慮之乎盖殿下於<md:KR4h0102_SBCK_007-5a>¶聖
上親則兄弟誼則君臣君父之讐不共戴天宜與羣臣
如¶越王之卧薪嘗膽以報吳讐使智者獻謀勇者效力
<pb:KR4h0102_WYG_007-7a>
必盡殱¶掠冦而後已為今之計先須博選辯士卑詞重
幣暫為君父¶屈諭以昔時通好恩待如此之厚今因奸
臣誤國興兵構怨¶遂失南北之親其能即返聖駕則結
好和親世世利賴不然¶則堂堂天朝疆域萬里兵甲數
百萬衆得不思汎掃沙漠以¶圗報復哉必求其人可使
者試察遣之庶或有濟至若能返¶與否必當選將練兵
慎固邉疆防其再舉協力殱之俟上天¶悔禍宗社靈長
休養生息訓甲練兵分遣良將直𢷬巢穴繫¶其首領以
<pb:KR4h0102_WYG_007-7b>
伸萬世之憤未為晚也愚昧之誠不能自已謹陳¶芻蕘
之言條列於後敬順附舍人陳亮賫捧進呈伏乞賜覽¶
鑒臣犬馬之誠不勝幸甚計開八條　一曰勵剛明君
上之<md:KR4h0102_SBCK_007-5b>¶徳貴於明而尤貴乎剛明則物無遁情剛則事不
牽制全是¶二者乃克有濟易曰剛健書曰欽明古昔聖
哲允勵乎此故¶能駕馭英豪平治宇内前此奸臣蔽主
之明制主之斷故權¶移於下致兹禍敗恭惟殿下睿質
天賦至剛至明如斷馬順¶之事中外震慴稱頌伏乞益
<pb:KR4h0102_WYG_007-8a>
加奮勵不懈初終幸甚　二曰¶親經史古今治理國家
興亡具載典籍讀而知之可為鑒戒¶伏望殿下擇近内
廷可延問羣臣之所開閤置書史其間選¶擇學識純正
者與之講論義理因可詢訪時政庶聰明日益¶治道有
資　三曰修軍政方今切務莫逾選将練兵然思何¶以
致之将必多方推舉親召問以慰勉之而爵秩勿吝軍
士¶必設法召募時鼓舞以來之而賞賚有加勤訓練恤
饑寒作¶之以氣結之以恩庶可底成功宜日夕與左右
<pb:KR4h0102_WYG_007-8b>
大臣及諸老<md:KR4h0102_SBCK_007-6a>¶将計議精兵足食之要不惟臨事有濟抑
且國威振揚　四曰¶選賢才國家治亂係於人才賢否
而人才難知自古所病亦¶必思求所以知之之道夫君
子難進易退小人易進難退二¶者混淆治道衰矣厥今
人才布滿有位其賢否則不可不察¶數年以來權奸專
政小人䝉恥冒進相師成風其間卓然守¶氷霜之操者
僅保少禍而已自兹以往宜慎選舉以求之嚴¶考察以
别之峻㧞擢以激勸之庶舊習漸更且吏部正官及¶諸
<pb:KR4h0102_WYG_007-9a>
司屬職實庶官之本其素賢者留之不堪者選調之令
在¶廷羣臣連章合詞推舉學識才行優最者分任本部
俾之講¶求用人之要專其責委斯賢才可得治理有望
　五曰安民¶心夫民心向背國之存亡攸係不可不思
所以安之今邉事¶方興用軍供饋皆資民力緩之不能
集事急之必生變故處<md:KR4h0102_SBCK_007-6b>¶之可謂難矣茍不固結其心惟
刑驅勢迫以用之詎可經久¶哉若得人居守令長民之
職則處置適宜徭役有要民心服¶從無施不可伏乞令
<pb:KR4h0102_WYG_007-9b>
左右大臣計議選擇賢才必任守令庶¶事妥民安　六
曰廣言路在昔堯舜大聖詢于芻蕘好問察¶邇故治底
無為人樂熈皥誠以一人之知見有限天下之事¶變無
窮能集衆善則舉措克當故也厯代君臣聽言則治諱¶
言則亂史籍可鑒前此内臣王振肆權擅政拒絶人言
殺害¶忠良中外屏息不敢出口兹遇殿下受監國重寄
繫宗社生¶民之託當明目逹聰之時臣若不言死有餘
辜伏乞再伸教¶令許人人建白不拘忌諱惟裁擇可否
<pb:KR4h0102_WYG_007-10a>
施行幸甚　七曰謹¶㣲漸易曰履霜堅氷至言事當慎
之於早也臣自永樂以來¶叨職班行伏見太宗仁宗宣
宗列聖臨御之時早朝<md:KR4h0102_SBCK_007-7a>¶大班既退即於門上説事各衙
門官輪流向前惟君臣相與¶商確政務罄盡所言人懐
畏憚而事機不泄成宻勿廟堂之¶羙自正統以來王振
擅權獨立在傍於是輔弼大臣及近侍官¶員不得召對
或有召對亦不敢詳盡故今日之禍皆由不得¶輪流向
前説事所致恭惟殿下監國即同親政宜復舊章凡¶各
<pb:KR4h0102_WYG_007-10b>
衙門官務令各向前説事止與敷對者相知他人皆不
能¶預聞庶得吐露肝膽陳布嘉謀殿下亦須秘重毋少
宣泄且¶議奉皇太后於文華殿垂簾或隔一日令輔弼
大臣隨殿下¶於簾前奏決大事毋拘時平條例以權一
時之宜庶國是有¶歸中外有頼　八曰修庶政天下一
統萬㡬日臻孰非當理¶但事有重輕勢有緩急况今弊
政之餘尤難為功得不思其¶𦂳切者施之哉如選任大
臣以端治本嚴明賞罰以聳觀聽<md:KR4h0102_SBCK_007-7b>¶崇奨御史以振紀綱
<pb:KR4h0102_WYG_007-11a>
革罷監軍以專委寄講求屯種以省饋¶餉輯睦親藩以
厚宗支旌表忠節以作士氣限禁僧道以來¶召募革去
罰贖以澄貪濁禁抑權貴中鹽以通商賈招䧏各¶處冦
盜以安反側修理水陸道路以便驛運整飭腹裏𦂳要¶
城池軍馬以備不虞似此尚多宜令預政大臣逐一詳
審條¶例施行則内修外攘讐恥可復邦國奠安¶
　　論城守疏　　　　　　　　　　程　信¶
欽差守城吏科給事中臣程信謹題為𦂳急軍情事節
<pb:KR4h0102_WYG_007-11b>
該奉¶勅今命爾往京城西邉一帯協助太監尚義都督
王通左副¶都御史楊善守䕶城池嚴督軍民整搠器械
務在精利申明¶號令務在嚴明可守則守必固必完可
攻則攻必㨗必勝京¶城在外四面軍民人等但聞聲息
不無搬移驚動爾須撫諭<md:KR4h0102_SBCK_007-8a>¶安挿務令鎮静得所九門内
外守禦通塞等務爾須處置得¶宜務使冦不能窺有事
須與提督太監尚義等計議而行無¶或頃刻怠忽致有
疎虞取罪非輕欽此除欽遵㑹同各官督¶令官軍将各
<pb:KR4h0102_WYG_007-12a>
門嚴加守備外謹將合行𦂳急事宜開坐請¶㫖¶
　一新號令以振軍威臣觀大軍自土木之敗人無戰
　志非¶大新號令無以責其效死如都督孫鏜領軍與
　之對敵¶各路正當分軍䇿應則軍威自張敵勢可敗
　然皆各以¶分地自諉袖手旁觀臣於城上遥見西北
　軍馬約有三¶四千人一見上首挫鋒其餘不戰亂踰
　城濠致令五六¶敵人乗勢追趕臣與都督王通督令
　軍士将短鎗火器¶於西北城樓放打當時敵人四散
<pb:KR4h0102_WYG_007-12b>
　奔潰然巳遁之軍既<md:KR4h0102_SBCK_007-8b>¶不加誅未遁之軍又不用賞都
　城安危係於頃刻而號¶令猶復如此臣誠寒心乞嚴
　勅總兵官石亨尚書于¶謙等将大營移出闗廂外面
　駐劄冦衆則堅壁不動設¶伏以待冦寡則分軍截殺
　互相䇿應如有退縮揺衆即¶時處以軍法不許坐觀
　成敗以悞大計¶
　一募勇敢以備警急切見京城召募軍匠人等或賞
　或陞¶故皆樂於效用然近察其議則曰有功固今日
<pb:KR4h0102_WYG_007-13a>
　之得官¶賞無功則未免他日有為軍之累是以中間
　多有勇壯¶匿而不出乞勅兵部再行出榜曉諭不分
　軍民官舍¶土人匠役但有果敢奮勇出竒殺敵者初
　立為勇士之¶名照例給賞有功不次陞擢無功事寧
　不願者聽如此¶則人疑釋而功可圖也<md:KR4h0102_SBCK_007-9a>¶　一召勤王以遏南侵臣觀北人見我城池完固軍馬
　尚多¶連日四散舉火驚人其勢似有南行之狀若不
　預為禦¶敵之備誠恐州縣居民聞風驚移事出不測
<pb:KR4h0102_WYG_007-13b>
　乞冩¶勅星夜差人調集山東河南等處勤王之師順
　闗南京¶所取在路衣甲或真定保定或河間霸州按
　兵待變相¶機以動敵近則完壁自守敵逺則赴京夾
　攻如此則聲¶援多而賊計沮矣¶
　一設武備以防内變臣惟外城既固内門尤不可不
　謹如¶西直等門雖有官軍二百餘人各鋪巳分一百五
　十餘¶人又有繳閘等項分用門下止有五六十人亦
　皆老弱¶不堪又兼盔甲移用門外巷中城下雖有擺
<pb:KR4h0102_WYG_007-14a>
　列官軍不¶過攢聚閒坐倘有意外倉卒難為乞将城
　内官軍着令<md:KR4h0102_SBCK_007-9b>¶分管頭目毎門添選二百人量給弓箭
　鎗刀庶㡬有備¶無患¶
　一養鋭氣以備戰守夫軍夫以食為天食足則氣壯
　而後¶戰可捷守可固且如西邉一帯多係上林苑監
　四署人¶夫原非食糧人數稱係守城月餘䝉毎人給
　米三斗即¶今坐派通州未敢片時下城前去闗給其
　各夫俱皆離¶城五六十里居住家下多被羣冦驚散
<pb:KR4h0102_WYG_007-14b>
　有稱一二日無¶食者氣餒無措乞照軍匠事例給與
　口糧充養鋭氣庶¶㡬遇𦂳可以責其效力(正統十四/年十月初)
　(一/日)¶
　　陳言中興固本十事¶
臣切惟撫國家於多事之際中興為難論政務於中興
之時¶固本為要本之不固而欲求中興之治者未之有
也仰惟<md:KR4h0102_SBCK_007-10a>¶皇上嗣臨大寳治化一新外裔求和南蠻授首
於兹二紀遂¶底丕平天下臣民皆巳仰戴聖徳神功如
<pb:KR4h0102_WYG_007-15a>
祖宗之時矣然安不忘危治不忘亂孔子之戒昭如日
星矧¶陛下日御經筵緝熈聖學固巳知之明而講之素
有不¶俟乎人言者矣臣一介凡庸以言為職不敢謂¶聖
徳已至而不盡責難之恭謂聖治已成而不效拾遺之¶
義夫中興之要雖在固本而施行之次必有節目謹将
所見¶條陳十事以上伏乞萬㡬之暇少垂睿鑒采而行
之豈獨¶臣之幸哉臣無任伏¶闕戰慄之至¶
　一曰敬天臣聞天者理而巳矣人君一心上與天合
<pb:KR4h0102_WYG_007-15b>
　則隂¶陽順而寒暑時邇來日食星殞雷雨隂霾變生
　不一必有<md:KR4h0102_SBCK_007-10b>¶感召此固上天仁愛君人之心然修省之
　誠要不可一時¶而或替也仰惟¶陛下即位以來節供
　奉嚴祀典凡諸不急之務多巳停止而¶天心猶若此
　者豈非修省之誠有未至歟夫人君一心萬¶理總㑹
　而求端莫先於孝弟故孔子曰孝弟之至通於神¶明
　光於四海詩曰其儀不忒正是四國曾子釋之曰其
　¶為父子兄弟足法而後民法之也臣以為敬天之道
<pb:KR4h0102_WYG_007-16a>
　非¶陛下湛然此心懋昭大徳隆孝友於¶兩宮示親親
　於天下恐未足以答天心之仁愛伏惟¶聖明留意¶
　二曰求賢臣惟國朝取人有常途用人有常制盖文
　¶以科貢吏胥武以䕃襲功授中外任使自不乏人然
　屢勤<md:KR4h0102_SBCK_007-11a>¶明詔俾吏部有人材之薦兵部有將才之舉者
　何哉誠以¶多事之秋思得長材異能者共圖治功故
　也奈何有司奉¶行全失初意所舉薦者類多奔趨請
　託之人非亷正髙潔¶之士大本巳失將焉用之孔子
<pb:KR4h0102_WYG_007-16b>
　稱鄙夫不可與事君謂其¶患得患失而無所不至也
　伏望¶陛下於左右文武羣臣之中果有朝廷未究其
　用宦寺不知¶其名如古范仲淹富弼其人者留神簡
　㧞以為之倡然後¶勅所司通行天下果有懐抱經濟
　精通韜略隐於山林屈¶於下位者有司務在禮聘送
　赴京師或親䇿以治道或命¶試其藝能隨材器使用
　濟時艱無則已之不必取具若有¶司仍前濫舉即坐
　以罔上之罪
<pb:KR4h0102_WYG_007-17a>
　三曰納諌臣觀經史所載厯代帝王未有不以納諫
　而興<md:KR4h0102_SBCK_007-11b>¶拒諌而敗者伏惟¶陛下即位之初實國家多事
　之際四方臣庶無不得以盡言¶陛下容納亦無虚日
　雖堯之舍己從人舜之好問好察不過¶如此邇日以
　來漸渝初政豈進言者亦多渉於泛常過於¶矯激而
　弗當¶聖心者乎雖然縱使有之亦未可執一以廢其
　二也如¶聖心簡静厭見繁文臣愚請用宋仁宗開天
　章閣以十二事¶問近臣之例推而廣之勅令文武羣
<pb:KR4h0102_WYG_007-17b>
　臣及山林草茅之¶士詢以闕政如敵人之讐必何䇿
　而可復天象之變必何¶修而可弭諸如此類逐一條
　示俾之各陳所見各盡所言¶中間必有上補於¶聰明
　之萬一者仍乞<md:KR4h0102_SBCK_007-12a>¶陛下於時常進言之人當理者采納
　狂妄者不問庶㡬周悉¶民情以奉天下¶
　四曰謹災臣聞書曰先王克謹天戒臣人克有常憲
　是知¶災異之來非上下同加修省不可得而弭也邇
　者天變河決¶皇上下罪已之詔曰君失其徳臣失其
<pb:KR4h0102_WYG_007-18a>
　職臣捧誦之際知¶陛下一念之誠可以對越上帝矣
　然羣臣之中慮如¶陛下之敬天修己者㡬何人哉宋
　儒胡安國曰體元者人君¶之職調元者大臣之事自
　漢以下遇有災異䇿免三公盖¶為是爾乞¶勅臺諫於
　内外文武羣臣之中有引日偷安懐奸蠧政之¶甚者
　指實奏陳罷黜田里庶天變銷而人心慰¶
　五曰節用臣聞易曰節以制度不傷財不害民而大
　學論<md:KR4h0102_SBCK_007-12b>¶生財必曰生之者衆食之者寡為之者疾用之
<pb:KR4h0102_WYG_007-18b>
　者舒四者¶反是而求天下之治不可得也今邦畿千
　里民多逃移江¶南數郡盜尚刼掠河道枯澀漕運艱
　難而京師僧道之徒¶來自四方充斥街巷内府供事
　官員較之往時十増八九¶率皆以難運有限之糧供
　冗食無用之軰及聞河南山西¶轉輸邉餉犯風霜之
　苦冒剽掠之虞辛勞何止萬千費用¶不過數月臣以
　為朔方之役未舉而中原之民巳疲伏望¶皇上省財
　節費圖雪國恥勅令沿邉一帯文武官員隨機¶䕶軍
<pb:KR4h0102_WYG_007-19a>
　趂時屯種以免饋餉以防冦戎并勅各衙門禁遊食¶
　無役之人汰冗設不職之官庶邉備充而浮費少民
　力蘇¶而根本固然後静以待動逸以待勞則無事不
　克濟矣¶
　六曰詳刑臣聞兵乃刑之大者古之帝王於一夫之
　罪一<md:KR4h0102_SBCK_007-13a>¶刑之施尚且恤之而况行刑於用兵之後哉切
　見福建廣¶東浙江湖廣等處叛賊鄧茂七黄蕭養葉宗
　留等本因貪¶官激變動勞大軍征討渠魁雖幸就誅
<pb:KR4h0102_WYG_007-19b>
　良善多已被害近¶聞商賈耕鑿之人一槩綁縛到官
　將士收其功而平民罹¶其毒夫淫刑以逞而不致傷
　和氣者未之有也書曰殱厥¶渠魁脅從罔治臣願¶陛
　下以為法勅令所司將解京犯人案候待其覆勘虚
　實之¶情然後處以輕重之法仍勅各處總兵鎮守等
　官今後止¶將首惡解京其餘脅從量情釋放俾之各
　相效順庶人無¶寃抑而和氣可召¶
　七曰選將臣聞三軍之命係於將然將之賢否不止
<pb:KR4h0102_WYG_007-20a>
　渉軍¶士之死生實以闗國勢之強弱不可不慎也即
　今三營大<md:KR4h0102_SBCK_007-13b>¶將固亦有百戰已試之人不可輕議至如
　坐營把司掌號¶領隊數者之名即唐之所謂偏禆宋
　之所謂首領亦他日¶以次而備大将之選者頃自國
　家多事以來選設太濫¶不無賢否混雜且人材難得
　不有以儲之於前則無以獲¶用於後昔李光弼起自
　郭子儀偏禆岳飛起自宗澤首領¶則其選亦豈可以
　不慎哉乞勅總督總兵等官修明軍¶政簡汰賢否遇
<pb:KR4h0102_WYG_007-20b>
　闕員必須推訪亷介智勇之士具名奏聞¶以充不許
　私相補授重貽後患¶
　八曰練兵臣觀周之成康皆守成賢主而其事見於
　書者¶一則曰詰爾戎兵一則曰張皇六師彼當治平
　之時尚不¶敢忘忽武備如此而况多事之際乎我國
　家養兵最厚¶月糧以贍妻子行糧以贍本身不時賞
　犒銀兩依期給食<md:KR4h0102_SBCK_007-14a>¶衣綿盖養之於無事之時欲用之
　於有事之日而管軍官¶員不體朝廷恤軍之心大肆
<pb:KR4h0102_WYG_007-21a>
　蠶食公行賄賂反以操練¶為故事如此而求克敵制
　勝比隆前代何可得哉伏望¶皇上降勅總督總兵等
　官嚴加戒諭仍有似前侵牟軍士妨¶悞操練者處以
　軍法示衆勿事姑息臣又見三營之制五¶軍所以肄
　營陣神機所以肄鎗手三千所以肄廵哨今三¶營各
　自團操則武藝不能相通其臨敵必難相應乞将三¶
　營軍馬一月同在一處相兼操習五日凛如對陣之
　時久¶久成熟庶㡬有效臣又聞之軍中老穉相參有
<pb:KR4h0102_WYG_007-21b>
　名無實閒¶居則虚糜糧賞臨事則負累精壯乞大行
　揀選不堪者退¶回守城精壯者加意訓練庶兵将之
　意相孚而外攘之功¶可舉也<md:KR4h0102_SBCK_007-14b>¶　九曰尚儉臣觀伊尹之訓太甲曰慾敗度縱敗禮又
　曰慎¶乃儉徳惟懐永圖而漢史之賛文景二帝亦不
　過曰恭儉¶而已是知儉之一字尤守成之主所當力
　行者也伏惟¶陛下即位之初無宮室之興無遊幸之
　舉日講¶聖學親攬庶政恭儉之徳可方前王然而民
<pb:KR4h0102_WYG_007-22a>
　食日艱民俗日¶薄何哉豈¶陛下以北人請和國事稍
　暇而遂為之少變乎臣又見承平¶日久禮法漸隳結
　婚姻者不計户之髙下送䘮𦵏者不循¶家之有無閭
　閻得以服錦繡倡優得以飾金寳全無貴賤¶之等惟
　逞驕侈之風甚至千日之贏餘不禁一物之費用¶如
　是而求民食之足民風之厚不可得巳伏望¶陛下愈
　勵勤儉之徳以先天下仍勅禮部申明舊制凡服食<md:KR4h0102_SBCK_007-15a>¶　器用各分等第毋行違式通得禁約庶㡬民徳歸厚
<pb:KR4h0102_WYG_007-22b>
　國富¶可期¶
　十曰隆師臣聞先儒周子曰師道立則善人多善人
　多則¶朝廷正而天下治矣今府州縣儒學官皆受¶朝
　命以為人師者也¶祖宗之時猶重其選或親䇿而後
　命之近時以來有久在監¶學懼淹嵗月而出身者有
　偶中副榜因念艱難而就職者¶有儒士不能應鄉薦
　而干有司以舉任者布列中外多不¶得人遷延嵗時
　妨悞後學九年之間使俊秀子弟長者老¶而少者長
<pb:KR4h0102_WYG_007-23a>
　甚可惜也無實才之用而望濟天下之事豈不¶難哉
　乞勅所司照舊於南北直𨽻及各布政司推選御¶史
　或副使僉事各一員専一提調學校造就人才以副<md:KR4h0102_SBCK_007-15b>¶　皇上求賢圖治之意其各處教官先令提調學校官
　員考覈¶但有文理不通教條不立者就便送部别用
　其九年考滿¶到部舉人過數學識異常者所司仍加
　考察或試以臺諫¶之職或授以州邑之長則人皆盡
　心才各當用時賢軰出¶而國事可辦矣
<pb:KR4h0102_WYG_007-23b>
　
