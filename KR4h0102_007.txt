# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:00.460554
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0454-007皇明文衡-卷之七.
<pb:KR4h0102_SBCK_007-1a>¶
皇明文衡卷之七¶
　　奏議¶
　　　陳問安啓　楊士竒¶
(臣)未奉　召命不敢違例一人獨進而有所愚見亦不敢黙¶
而不言近日未審朝謁及問安之禮如何(臣)之愚誠伏望¶
殿下嘉隆此禮愈勤愈敬曽蒙令㫖靣諭(臣)云前日欽奉¶
聖㫖免朝(臣)退而思之固是天恩寛大之至然儲君於事¶
君父未有乆而不朝之禮伏望　殿下自巳主張而必行之¶
如奉　聖㫖免朝旣退之後明日又徃後日又徃誠孝之心¶
積乆不巳必然感格至於奉侍之際尤望　和顔婉詞以¶
仰承　天意(臣)伏惟至尊仁聖如天雖臣下有過常蒙寛¶
貸愛之如初何况父子至親恩愛尤重豈宜於奉事之禮少¶
<pb:KR4h0102_SBCK_007-1b>¶
有未盡也昔文王所以稱聖人者蓋自爲世子之時日勤於¶
視膳問安之禮爲之根本故禮經載之以爲萬世之法在禮¶
又曰父母不悦起敬起孝此悦親之要道也伏望¶
殿下萬萬加意(臣)愚無任䖍懇之至謹啓¶
　　　請開經筵䟽¶
伏惟¶
皇上&KR1162;登寳位上以繼承¶
列聖下以綂御萬&KR0022;必明堯舜禹湯文武之道以興唐虞三¶
代之治則¶
宗社永安皇圖永固天下蒙福永逺太平然其根本在致¶
力於聖學自古贒聖之君未有不學而&KR0014;致治者也去年十¶
月内¶
<pb:KR4h0102_SBCK_007-2a>¶
宣宗皇帝御左順門召(臣)士竒諭之曰明年春暖¶
東宫出文&KR0160;殿讀書凡内外侍從俱用慎擇賢良廉謹之臣¶
(臣)士竒叩頭對曰此　國家第一事正維其時伏望¶
皇上留心不幸¶
宣宗皇帝上賔中外皆同哀戚之心(臣)未敢遽言然此事至¶
重不敢乆黙伏望山陵畢日早開經筵以進¶
聖學(臣)等深切惓惓之至謹具合行事宜陳¶
奏伏惟　采納謹具奏聞¶
　一自古人君成徳必先於學未有不學而&KR0014;成徳者尚書¶
　曰王人求多聞時維建事學于古訓乃有&KR0023;經筵侍講之¶
　官實爲學之資今¶
皇上進學飬徳當預擇講官必得問學貫通言行端正老成¶
<pb:KR4h0102_SBCK_007-2b>¶
　重厚識逹大體者數人以共其職庶以上副¶
先帝之意乞預命吏部禮部翰林院公同推舉具名陳奏&KR0145;¶
　自　上裁如或其人學術不正立心行巳素無善譽者不¶
得濫預蓋師友之臣即他日輔導之臣不可不謹擇¶
　一¶
天子就學其事體與皇太子親王不同乞先命禮部翰林¶
　院詳定講筵禮儀陳奏¶
　一¶
皇上聖徳正在今日輔飬本源書曰僕臣正厥后克正僕臣¶
　䛕厥后自聖后徳惟臣不徳惟臣蓋言僕臣賢否係君徳¶
　重輕如此自古聖賢之君左右使令必用正人今¶
皇上富於春秋凡起居出入一應隨侍及使用之人皆宜選¶
<pb:KR4h0102_SBCK_007-3a>¶
　擇行止端荘立心行已正當者使在左右庻不正之言不¶
　正之習悉皆屏遠不得以上惑聰明此事關係最重伏望¶
太皇太后陛下¶
皇太后殿下皆留　聖心爲¶
皇上慎選左右隨侍及使用之人如或其人舉動輕挑語言¶
䙝慢立心行巳不正者皆宜早去之&KR0002;不早去随侍既乆¶
情意相洽不覺其非言聽計從後來欲去其勢難矣古語¶
云與善人處如入芝蘭之室與不善人處如入鮑魚之肆¶
蓋言慎所漸染也此在常人尚湏謹擇何况¶
天子之左右伏望¶
太皇太后陛下¶
皇太后殿下萬萬留意(臣)&KR0055;受　國恩無能補報惓惓愚忠¶
<pb:KR4h0102_SBCK_007-3b>¶
　不敢不盡伏乞　采納　宗社生民萬年太平之福¶
　　　議呉文正公從祀¶
欽奉¶
聖㫖命(臣)等考究元儒呉澄應否從祀議擬奏聞(臣)士奇等¶
欽遵考得元翰林學士呉澄所著書及奎章閣侍書學士虞¶
集所狀澄事行蓋澄自十歳得宋儒朱熹所註大學讀之卽¶
知爲學之要專勤誦讀次讀語孟中庸亦然遂大肆力於諸¶
經十五專務聖賢之學致踐履之實以道自任其所自勵勤¶
謹敬和自新自&KR0113;消人欲長天理克巳悔過矯輕警惰顏冉¶
理一等銘其敎學者有學基學統等篇&KR0055;䆒濂洛關閩之㫖¶
考正孝經校定易書詩春秋&KR0113;正儀禮小戴記及邵雍張載¶
之書有易書春秋禮記纂言及易纂言外翼皆所以啓大道¶
<pb:KR4h0102_SBCK_007-4a>¶
之堂奥開來學之聰明傳之百世而無弊也時朝廷屡起之¶
乃就國子&KR0101;丞稍進司業一言不合卽自解去後屡徴復起¶
亦不乆於位進退之際卓然君子蓋元之正學大儒許衡及¶
澄二人衡遭際世祖功在朝廷澄在朝之日雖淺其職論思¶
敎成均勸講經筵咸積誠意預大議論大事咸引古道而功¶
在學者&KR0057;多故二人之&KR0255;皆謚文正衡在當時巳列從祀澄¶
既後出又卒於元衰之際當時巳有建議宜列從祀者屬元¶
綱日頽未及舉行今澄所著諸書具在我¶
國家崇儒重道大明四書五經及性理之㫖凡澄所言皆見¶
采録以惠學者蓋澄問學之功朱熹以來莫或過之而從祀¶
諸儒自荀况下至范&KR1108;語其事功皆未及澄今&KR0002;升澄從祀¶
孔子廟庭列諸許衡之㳄允愜斯文之公議昭　國家之盛¶
<pb:KR4h0102_SBCK_007-4b>¶
典謹具奏　聞伏&KR0049;　勑㫖¶
　　　正綂十四年九月十六日啓䟽　周叙¶
南京翰林院侍講學士(臣)周叙謹啓爲安&KR0022;謹始事臣幸生¶
逢聖明不意國家近日有大不可忍言之亊臣雖兩年以來¶
沾患脾疾醫治少效不能有爲自聞令諭日夜撫膺揮涕寢¶
食不寧又無才力智能可以赴難復讎恨不卽自殞絶謹竭¶
愚忠有可上報朝廷之萬一者不敢隱然不言㳟惟郕王殿¶
下承聖母皇太后命爲&KR0101;國則天下事皆在於殿下一人之¶
身也其所係重矣昔周公輔成王當承平之日今殿下輔皇¶
大子殿下於有事之秋視周公之時又甚難矣雖曰日望聖¶
駕早還以慰臣民之思然虜情叵測時月悠邁天下之大蒼¶
生之衆易以摇惑殿下得不於此深謀熟慮之乎蓋殿下於¶
<pb:KR4h0102_SBCK_007-5a>¶
聖上親則兄弟誼則君臣君父之讎不共戴夫宜與群臣如¶
越王之卧薪甞膽以報呉讎使智者獻謀勇者効力必盡殱¶
虜冦而後巳爲今之計先湏慱選辯士卑詞重幣暫爲君父¶
屈諭以昔時通好恩待如此之厚今因奸臣誤國興兵搆怨¶
遂失南北之親其能卽返聖駕則結好和親世世利頼不然¶
則堂堂天朝疆域萬里兵甲數百萬衆得不思汛掃沙漠以¶
圖報復哉必求其人可使者試察遣之庻或有濟至&KR0002;能返¶
與否必當選將練兵愼固&KR0065;彊防其再舉恊力殱之俟上天¶
悔禍宗社靈長休養生息訓甲練兵分遣良將直擣巢穴繫¶
其虜酋以伸萬世之㥽未爲晚也愚昩之誠不能自已謹陳¶
蒭蕘之言條列于後敬順附舎人陳亮賫捧進呈伏乞賜覽¶
鑒臣犬馬之誠不勝幸甚計開八條一曰勵剛明君上之¶
<pb:KR4h0102_SBCK_007-5b>¶
德貴於明而尤貴乎剛明則物無遁情剛則事不牽制全是¶
二者乃克有濟易曰剛徤書曰欽明古昔聖哲允勵乎此故¶
能駕馭英豪平治宇内前此㚥臣蔽主之明制主之斷故權¶
移於下致兹禍敗㳟惟殿下睿質天賦至剛至明如斷馬順¶
之事中外震慴稱頌伏乞益加&KR0108;勵不懈初終幸甚二曰¶
親&KR0052;史古今治理國家興亡具載典籍讀而知之可爲鑒戒¶
伏望殿下擇近内廷可延問群臣之所開閤置書史其間選¶
擇學識純正者與之講論義理因可詢訪時政庻聰明日益¶
治道有資三曰修軍政方今切務莫逾選將練兵然思何¶
以致之將必多方推舉視召問以慰勉之而爵秩勿吝軍士¶
必設法召募時鼓動以來之而賞賚有加勤訓練恤饑寒作¶
之以氣結之以恩庻可底成功宜日夕與左右大臣及諸老¶
<pb:KR4h0102_SBCK_007-6a>¶
將計議精兵足食之要不惟臨事有濟抑且國威振揚　四曰¶
選賢才國家治亂係於人才賢否而人才難知自古所病亦¶
必思求所以知之之道夫君子難進易退小人易進難退二¶
者混淆治道衰矣厥今人才布滿有位其賢否則不可不察¶
數年以來權奸專政小人&KR0041;耻冒進相師成風其間卓然守¶
氷霜之操者僅保少禍而已自兹以徃宜慎選舉以求之嚴¶
考察以别之峻㧞擢以激勸之庻舊習漸更且吏部正官及¶
諸司屬職實庻宫之本其素賢者留之不堪者選調之令在¶
廷群臣連章合詞推舉學識才行優最者分任本部俾之講¶
求用人之要專其責委斯賢才可得治理有望　五曰安民¶
心夫民心向背國之存亡攸係不可不思所以安之今&KR0065;事¶
方興用軍供饋皆資民力緩之不能集事急之必生變故處¶
<pb:KR4h0102_SBCK_007-6b>¶
之可謂難矣苟不固結其心惟刑驅勢迫以用之詎可經乆¶
哉若得人居守令長民之職則處置適宜徭役有要民心服¶
從無施不可伏乞令左右大臣計議選擇賢才必任守令庻¶
事妥民安六曰廣言路在昔堯舜大聖詢于芻蕘好問察¶
邇故治底無爲人樂熈皡誠以一人之知見有限天下之事¶
變無窮能集衆善則舉措克當故也歷代君臣聽言則治諱¶
言則亂史籍可鑒前此內臣王振肆權擅政拒絶人言殺害¶
忠良中外屛息不敢出口兹遇殿下受&KR0101;國重寄繫宗社生¶
民之托當明目逹聰之時臣若不言死有餘&KR0499;伏乞再申敎¶
令許人人建白不拘忌諱惟裁擇可否施行幸甚七曰謹¶
㣲漸易曰&KR0130;霜堅氷至言事當慎之於早也臣自永樂以來¶
叨職班行伏見太宗　仁宗　宣帝列聖臨御之時早朝¶
<pb:KR4h0102_SBCK_007-7a>¶
大班旣退卽於門上說事各衙門官輪流向前惟君臣相與¶
商&KR0192;政務磬盡所言人懷畏憚而事機不泄成宻勿廟堂之¶
羙自正綂以來王振擅權獨立在傍於是輔弼大臣及近侍官¶
員不得召對或有召對亦不敢詳盡故今日之禍皆由不得¶
輪流向前說事所致㳟惟殿下監國卽同親政宜復舊章凡¶
各衙門官務令各向前說事止與敷對者相知他人皆不能¶
預聞庻得吐露肝瞻陳布嘉謀殿下亦須秘重母少宣泄且¶
議奉皇太后於文華殿垂簾或隔一日令輔弼大臣随殿下¶
於簾前奏决大事母拘時平條例以㩲一時之宜庻國是有¶
歸中外有頼八曰修庻政天下一綂萬機日臻孰非當理¶
但事有重輕&KR0020;有緩急况今弊政之餘&KR0057;難爲功得不思其¶
&KR0131;切者施之哉如選任大臣以端治本嚴明賞罰以聳&KR0026;聽¶
<pb:KR4h0102_SBCK_007-7b>¶
崇奬御史以振紀綱革罷&KR0101;軍以專委&KR0009;講求屯種以省饋¶
餉輯睦親藩以厚宗支旌表忠節以作士氣限禁僧道以來¶
召募革去罰贖以澄貪濁禁抑&KR0096;貴中塩以通商賈招降各¶
處㓂盗以安反側修理水陸道路以便驛運整搠腹裏&KR0131;要¶
城池軍馬以備不虞似此尚多宜令預政大臣逐一詳審條¶
例施行則內修外攘讎耻可復&KR0022;國奠安¶
　　　論城守䟽　程信¶
欽差守城吏科給事中(臣)程信謹題爲&KR0131;急軍情事節該奉¶
勑今命爾徃京城西邊一帶恊助太&KR0101;尚義都督王通左副¶
都御史楊善守護城池嚴督軍民整搠器械務在精利申明¶
號令務在嚴明可守則守必固必完可攻則攻必揵必勝京¶
城在外四面軍民人等伹聞聲息不無搬移驚動爾須撫諭¶
<pb:KR4h0102_SBCK_007-8a>¶
安揷務令鎭靜得所九門内外守禦通塞等務爾須處置得¶
宜務使冦不能窺有事須與提督太監尚義等計議而行無¶
或頃刻怠忽致有踈虞取罪非輕欽此除欽遵㑹同各官督¶
令官軍將各門&KR0202;加守備外謹將合行&KR0131;急事宜開坐請¶
旨¶
　一新號令以振軍威臣&KR0026;大軍自土木之敗人無戰志非¶
　　大新號令無以責其效死如都督孫鏜領軍與賊對敵¶
　　各路正當分軍䇿應則軍威自張賊&KR0020;可敗然皆各以¶
　　分地自諉䄂手旁&KR0026;臣於城上遥見西北軍馬約有三¶
　　四千人一見上首挫鋒其餘不戰亂踰城濠致令五六¶
　　犬羊乘&KR0020;追趕臣與都督王通督令軍士將短鎗火器¶
　　於西北城樓放打當時逹賊四散奔潰然巳遁之軍旣¶
<pb:KR4h0102_SBCK_007-8b>¶
　　不加誅未遁之軍又不用賞都城安危係於頃刻而號¶
　　令猶復如此臣誠寒心乞&KR0202;　勑總兵官石亨尚書于¶
　　謙等將大營移出關廂外面駐劄冦衆則堅壁不動設¶
　　伏以待㓂寡則分軍截殺互相䇿應如有退縮揺衆即¶
　　時處以軍法不許坐&KR0026;成敗以悞大計¶
　　一募勇敢以備警急切見京城召募軍匠人等或賞或陞¶
　　故皆樂於効用然近察其議則曰有功固今日之得官¶
　　賞無功則未免他日有為軍之累是以中間多有勇壯¶
　　匿而不出乞　勑兵部再行出榜曉諭不分軍民官舎¶
　　土人匠役但有果敢奮勇出奇殺賊者&KR0004;立為勇士之¶
　　名照例給賞有功不次陞㩴無功事寜不願者聽如此¶
　　則人疑釋而功可圖也¶
<pb:KR4h0102_SBCK_007-9a>¶
　一召勤王以遏南侵臣&KR0026;此虜見我城池完固軍馬尚多¶
　連日四散舉火驚人其&KR0020;似有南行之狀&KR0002;不預為禦¶
　敵之備誠恐州縣居民聞風驚移事出不測乞寫¶
　勑星夜差人調集山東河南等處勤王之師順關南京¶
　所取在路衣甲或眞定保定或河間霸州按兵待變相¶
　機以動賊近則完壁自守賊逺則赴京夾攻如此則聲¶
　援多而賊計沮矣¶
　一設武備以防内變臣惟外城既固内門&KR0057;不可不謹如¶
　西&KR0033;等門雖有官軍二百餘人各鋪已分一百五十餘¶
　人又有繳閘等項分用門下止有五六十人亦皆老弱¶
　不堪又兼盔甲移用門外巷中城下雖有擺列官軍不¶
　過攅聚閒坐倘有意外倉卒難為乞將城内官軍着令¶
<pb:KR4h0102_SBCK_007-9b>¶
　　分管頭目每門&KR0264;選二百人量給弓箭鎗刀庻幾有備¶
　　無患¶
　一養銳氣以備戰守夫軍夫以食爲天食足則氣壯而後¶
　戰可捷守可固且如西邊一帶多係上林&KR0080;監四署人¶
　　夫源非食糧人数稱係守城月餘&KR0041;毎人給米三斗卽¶
　　今坐&KR0637;通州未敢片時下城前去關給其各夫俱皆離¶
　城五六十里居住家下多&KR0013;虜冦驚散有稱一二日無¶
　食者氣餒無措乞照軍匠事例給與口糧充養銳氣庻¶
　幾遇&KR0131;可以責其效力(正統十四年十/月&KR0004;一日上)¶
　　陳言中興固本十事¶
(臣)切惟撫國家於多事之際中興爲難論政務於中興之時¶
固本爲要本之不固而欲求中興之治者未之有也仰惟¶
<pb:KR4h0102_SBCK_007-10a>¶
皇上嗣臨大寳治化一新北虜求和&KR0047;蠻授首于玆二紀遂¶
底丕平天下臣民皆巳仰戴　聖德神功如¶
祖宗之時矣然安不忘危治不忘亂孔子之戒昭如日星矧¶
陛下日御　經筵緝熈　聖學固巳知之明而講之素有不¶
俟乎人言者矣(臣)一介凡庸以言爲職不敢謂¶
聖德巳至而不盡責難之恭謂　聖治巳成而不效拾遺之¶
義夫中興之要雖在固本而施行之次必有節目謹將所見¶
條陳十事以上伏乞萬機之暇少垂　睿鍳采而行之豈獨¶
(臣)之幸哉(臣)無任伏¶
闕戰慄之至¶
　一曰敬天臣聞天者理而巳矣人君一心上與天合則隂¶
　陽順而寒暑時邇來日食星殞雷雨隂霾變生不一必有¶
<pb:KR4h0102_SBCK_007-10b>¶
感召此固上天仁愛君人之心然修省之誠要不可一時¶
　而或替也仰惟¶
陛下卽位以來節供奉嚴祀典凡諸不急之務多巳停止而¶
　天心猶若此者豈非修省之誠有未至歟夫人君一心萬¶
　理總㑹而求端莫先於孝弟故孔子曰孝弟之至通於神¶
　明先於四海詩曰其儀不&KR1135;正是四國曾子釋之曰其爲¶
　父子兄弟足法而後民法之也臣以爲敬天之道非¶
陛下湛然此心懋昭大德隆孝友于¶
兩宫示親親于天下恐未足以答天心之仁愛伏惟¶
聖明留意¶
　二曰求賢臣惟國朝取人有常途用人有常制蓋文以¶
　科貢吏胥武以䕃襲功授中外任使自不乏人然屢勤¶
<pb:KR4h0102_SBCK_007-11a>¶
　明詔俾吏部有人材之薦兵部有將才之舉者何哉誠以¶
　多事之秋思得長才異能者共圖治功故也奈何有司奉¶
　行全失初意所舉薦者&KR0011;多奔趨請託之人非廉正高㓗¶
　之士大本巳失將焉用之孔子稱鄙夫不可與事君謂其¶
　患得患失而無所不至也伏望¶
陛下於左右文武羣臣之中果有朝廷未究其用䆠寺不知¶
　其名如古范仲淹富弼其人者留神簡㧞以爲之倡然後¶
　勑所司通行天下果有懷抱經濟精通韜略隱於山林屈¶
　於下位者有司務在禮聘送赴京師或親䇿以治道或命¶
　試其藝能随材器使用濟時艱無則巳之不必取具若有¶
　司仍前濫舉卽坐以罔上之罪¶
　三曰納諌臣觀經史所載歷代帝王未有不以納諌而興¶
<pb:KR4h0102_SBCK_007-11b>¶
　拒諌而敗者伏惟¶
陛下卽位之初實國家多事之際四方臣庻無不得以盡言¶
陛下容納亦無虚日雖堯之舎巳從人舜之好問好察不過¶
　如此邇日以來漸渝初政豈進言者亦多渉於泛常過於¶
　矯激而弗當¶
聖心者乎雖然縱使有之亦未可埶一以廢其二也如¶
聖心簡靜厭見繁文臣愚請用宋仁宗開天章閣以十二事¶
　問近臣之例推而廣之　勑令文武羣臣及山林草茅之¶
　士詢以闕政如逆虜之讎必何䇿而可復夭象之變必何¶
　修而可弭諸如此&KR0011;逐一條示俾之各陳所見各盡所言¶
　中間必有上補於¶
聰明之萬一者仍乞¶
<pb:KR4h0102_SBCK_007-12a>¶
陛下於時常進言之人當理者采納狂妄者不問庻幾周悉¶
　民情以奉天下¶
　四曰謹災臣聞書曰先王克謹天戒臣人克有常憲是知¶
　災異之來非上下同加修省不可得而弭也邇者天変河决¶
皇上下罪已之詔曰君失其徳臣失其職臣捧誦之際知¶
陛下一念之誠可以對越上帝矣然群臣之中慮如¶
陛下之敬天修已者幾何人哉宋儒胡安國曰體元者人君¶
　之職調元者大臣之事自漢以下遇有災異䇿免三公蓋¶
　爲是爾乞¶
　勑䑓諌於内外文武群臣之中有引日偷安懷奸蠧政之¶
　甚者指實奏陳罷黜田里庶天變銷而人心慰¶
　五曰節用臣聞易曰節以制度不傷財不害民而大學論¶
<pb:KR4h0102_SBCK_007-12b>¶
生財必曰生之者衆食之者寡爲之者疾用之者舒四者¶
　反是而求天下之治不可得也今&KR0022;畿千里民多逃移江¶
南&KR0070;郡盗尚劫掠河道枯澀漕運艱難而京師僧道之徒¶
來自四方充斥街巷内府供事官員較之徃時十増八九¶
率皆以難運有限之糧供冗食無用之輩及聞河南山西¶
轉輸邉餉犯風霜之苦冐剽掠之虞辛勞何止萬千費用¶
　不過&KR0070;月臣以爲朔方之役未舉而中原之民巳疲伏望¶
皇上省財節費圖雪國恥　勑令&KR0403;&KR0065;一帶文武官員随機¶
䕶軍趂時屯種以免饋餉以防寇戎并勑各衙門禁遊食¶
　無役之人汰冗設不職之官庻&KR0065;備充而浮費少民力蘇¶
　而根本固然後靜以侍動逸以待勞則無事不克濟矣¶
　六曰詳刑臣聞兵乃刑之大者古之帝王於一夫之罪一¶
<pb:KR4h0102_SBCK_007-13a>¶
　刑之施尚且恤之而况行刑於用兵之後哉切見福建廣¶
東浙江湖廣等處叛賊鄧茂七黃蕭飬葉宗留等本因貪¶
官激變動勞大軍征討渠魁雖幸就誅良善多已被害近¶
　聞啇賈耕鑿之人一槩綁&KR0350;到官將士收其功而平民罹¶
其毒夫&KR0075;刑以逞而不致傷和氣者未之有也書曰殱厥¶
　渠魁脅從罔治臣願¶
陛下以爲法勑今所司將觧京犯人案&KR0049;待其覆勘虚實之¶
　情然後處以輕重之法仍勑各處總兵鎮守等官今後止¶
　將首惡解京其餘脅從量情釋放俾之各相效順庻人無¶
　&KR0072;抑而和氣可召¶
　七曰選將臣聞三軍之命係於將然將之賢否不止渉軍¶
　士之死生實以關國勢之強弱不可不慎也卽今三營大¶
<pb:KR4h0102_SBCK_007-13b>¶
　將固亦有百戰巳試之人不可輕議至如坐營把司掌號¶
　領隊數者之名卽唐之所謂偏禆宋之所謂首領亦他日¶
　以次而備大將之選者頃自　國家多事以來選設太濫¶
　不無賢否混雜且人材難得不有以儲之於前則無以&KR0023;¶
　用於後昔李光弼起自郭子儀偏禆岳飛起自宗澤首領¶
　則其選亦豈可以不慎哉乞　勑總&KR0450;總兵等官修明軍¶
　政簡汰賢否遇&KR0419;員必須推訪廉介智勇之士具名奏聞¶
　以充不許私相&KR0024;授重貽後患¶
　八曰練兵臣觀周之成康皆守成賢主而其事見於書者¶
　一則曰詰爾戎兵一則曰張皇六師彼當治平之時尚不¶
　敢忘忽武備如此而况多事之際乎我　國家飬兵最厚¶
　月糧以瞻妻子行糧以贍本身不時賞犒銀两依期給食¶
<pb:KR4h0102_SBCK_007-14a>¶
　衣綿蓋養之於無事之時欲用之於有事之日而管軍官¶
　員不體　朝廷恤軍之心大肆&KR0094;食公行賄賂反以操練¶
爲故事如此而求克敵制勝比隆前代何可得哉伏望¶
皇上降勑總督總兵等官嚴加戒諭仍有似前侵牟軍士妨¶
　悞操練者處以軍法示衆勿事姑息臣又見三營之制五¶
　軍所以肄營陣神機所以肄鎗手三千所以肄巡哨今三¶
　營各自團操則武藝不能相通其臨敵必難相應乞將三¶
營軍馬一月同在一處相兼操習五日凛如對陣之時乆¶
　乆成熟庻幾有效臣又聞之軍中老穉相叅有名無實閑¶
　居則虚縻糧賞臨事則&KR0018;累精壯乞大行㨂選不堪者退¶
　回守城精壯者加意訓練庻兵將之意相孚而外攘之功¶
　可舉也¶
<pb:KR4h0102_SBCK_007-14b>¶
　九曰尚儉臣&KR0026;伊尹之訓太甲曰慾敗度縱敗禮又曰愼¶
　乃儉德惟懷永圖而漢史之賛文景二帝亦不過曰恭儉¶
　而已是知儉之一字尤守成之主所當力行者也伏惟¶
陛下卽位之初無宫室之興無遊幸之舉日講¶
聖學親攬庻政㳟儉之德可方前王然而民食日艱民俗日¶
　薄何哉豈¶
陛下以北虜請和國事稍暇而遂爲之少變乎臣又見承平¶
　日乆禮法漸&KR0549;結婚姻者不計户之高下送喪葬者不循¶
　家之有無閭閻得以服錦繡倡優得以飾金寳全無貴賤¶
　之等惟逞驕侈之風甚至千日之贏餘不禁一物之費用¶
　如是而求民食之足民風之厚不可得巳伏望¶
陛下愈勵勤儉之德以先天下仍勑禮部申明舊制凡服食¶
<pb:KR4h0102_SBCK_007-15a>¶
　器用各分等第毋行違式通得禁約庻幾民德歸厚國富¶
　可期¶
　十曰隆師臣聞先儒周子曰師道立則善人多善人多則¶
朝廷正而天下治矣令府州縣儒學官皆受¶
　朝命以爲人師者也¶
祖宗之時猶重其選或親䇿而後命之近時以來有乆在監¶
　學懼淹歲月而出身者有偶中副榜因念艱難而就職者¶
　有儒士不能&KR0063;鄕薦而干有司以舉任者布列中外多不¶
　得人遷延歳時妨悞後學九年之間使俊秀子弟長者老¶
　而少者長甚可惜也無實才之用而望濟天下之事豈不¶
　難哉乞　勑所司照舊於&KR0047;北&KR0033;&KR0674;及各布政司推選御¶
　史或副使僉事各一員專一提調學校造就人才以副¶
<pb:KR4h0102_SBCK_007-15b>¶
皇上求賢圖治之意其各處敎官先令提調學校官員考覈¶
　但有文理不通敎條不立者就便送部别用其九年考滿¶
　到部舉人過數學識異常者所司仍加考察或試以䑓諌¶
　之職或授以州邑之長則人皆盡心才各當用時賢輩出¶
　而國事可辦矣¶
