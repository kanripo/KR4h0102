# -*- mode: mandoku-view -*-
#+TITLE: 明文衡
#+DATE: 2015-09-23 10:33:14
#+PROPERTY: JUAN 60

<md:KR4h0102_SBCK_059-15b>¶<md:KR4h0102_SBCK_060-1a>¶
<pb:KR4h0102_WYG_060-1a>
欽定四庫全書
　明文衡巻六十¶
　　　　　　　　　　　　明　程敏政　編
　傳¶
　　鐵崕先生傳　　　　　　　　　貝　瓊¶
鐵崕

先生者名維楨字㢘夫姓楊氏世為紹興山隂縣
人母¶李氏夢金鉤自月墮於懐既寤生先生少穎悟好
學日記書¶數千言父宏為築萬巻樓鐵崕山中使讀書
<pb:KR4h0102_WYG_060-1b>
樓上懼性弗顓¶易怠去梯轆轤傳食積五年貫穿經史
百氏雖老師弗及因¶號鐵崕登元泰定丁卯進士第授
承事郎天台縣尹未幾丁¶父憂服闋改紹興錢清塲司
令坐損鹽久不調遂放浪錢塘¶與道士張雨遊西湖南
山窮日夜為樂至正初詔徴天下儒¶臣修遼金宋三史
先生不得預史成正統訖無定論乃著正¶統辨其詞曰
正統之説何自而起乎起於夏后傳國湯武革<md:KR4h0102_SBCK_060-1b>¶世皆出
於天命人心之公也統出於天命人心之公則三代¶而
<pb:KR4h0102_WYG_060-2a>
下厯數之相仍者可以妄歸於人乎故正統之義立於
聖¶人之經以扶萬世之綱常聖人之經春秋是也春秋
萬代史¶宗也首書王正於魯史之元年者大一統也五
伯之權非不¶強於王也而春秋必黜之不使奸此統也
吳楚之號非不竊¶於王也而春秋必外之不使僭此統
也然則統之所在不得¶以割據之地僭偽之名而論之
也尚矣先正論統於漢之後¶者不以劉蜀之祚促與其
地之偏而奪其統之正者春秋之¶義也彼志三國降昭
<pb:KR4h0102_WYG_060-2b>
烈以儕吳魏使漢嗣之正下與漢賊並¶稱此春秋之罪
人矣復有作元經自謂法春秋者而又帝北¶魏黜江左
其失與志三國者等爾以致尊昭烈續江左兩魏¶之名
不正而言不順者大正於宋朱氏之綱目焉或問朱氏<md:KR4h0102_SBCK_060-2a>¶述綱目主意曰在正統故綱目之挈統者在蜀晉而抑
統者¶則秦昭襄唐武氏也至不得已以始皇之廿六年
而始繼周¶漢始於高帝之五年而不始於降秦晉始於
平吳而不始於¶泰和唐始於羣盜既夷之後而不始於
<pb:KR4h0102_WYG_060-3a>
武徳之元又所以法¶於春秋之大一統然則今日之修
遼金宋三史者宜莫嚴於¶正統與夫一統之辨矣自我
世祖皇帝立國史院嘗命承㫖¶百一王公修遼金二史
矣宋亡又命詞臣通修三史矣延祐¶天厯之間屢勤詔
㫖而三史卒無成書者豈不以三史正統¶之議未決乎
夫其議未決者又豈不以宋渡于南之後拘於¶遼金之
抗於北乎吾嘗究契丹之有國矣自呼紐氏之部落¶始
廣其所傳初祖乃呵特之事文不雅馴薦紳先生多難
<pb:KR4h0102_WYG_060-3b>
言之¶八部之雄至安巴堅披其黨而自尊迨耶律光而
其勢浸<md:KR4h0102_SBCK_060-2b>¶盛契丹之號立於梁貞明之初大遼之號改於
漢天福之日¶自安巴堅訖于天祚凡九主歴二百一十
有五年夫遼固唐¶之屬國也乘唐之衰草竊而起石晉
氏通之且割幽燕以與¶之遂得窺釁以起而石晉氏不
得不亡矣而議者以遼承晉¶統吾不知其何統也金之
有國始於完顔氏實又臣屬於契¶丹者也至阿固逹倔
然自奮於道宗之世遂浸與遼人為敵而¶奄有其國自
<pb:KR4h0102_WYG_060-4a>
稱國號於宋重和之元相傳九主凡歴一百¶一十有七
年而議者又以金之平遼克宋帝有中原而謂接¶遼宋
之統吾又不知其何統也議者又謂完顔氏世為君長¶
保有肅慎至太祖時南北為敵國素非君臣遼祖神冊
之際¶宋祖未生遼祖比宋前興五十餘年而宋嘗遣使
卑詞以告¶和結為兄弟晚年遼為翁而宋為孫矣此其
説之曲而陋者<md:KR4h0102_SBCK_060-3a>¶也漢之匃奴唐之突厥不皆興於漢唐
之前乎而漢唐又與¶之通和矣吳魏之於蜀也亦一時
<pb:KR4h0102_WYG_060-4b>
角立而不相統攝者也而¶秉史筆者必以匃奴突厥為
紀傳而以漢唐為正統必以吳¶魏為分繫而以蜀為正
統何也天理人心之公閲萬世而不¶可泯者也議者之
論五代又以朱梁氏為簒逆不當合為五¶代史其説似
矣吾又不知朱晃之簒克用氏父子以為仇矣¶契丹氏
背唐兄弟之約而稱臣於梁非逆黨乎春秋誅逆重¶誅
其黨契丹氏之誅當何如哉且石敬塘事唐不受其命
而¶簒其國亦非正矣契丹氏擄出帝改晉為遼漢興而
<pb:KR4h0102_WYG_060-5a>
人心應¶漢謂之承晉又可乎縱承晉也謂之統可乎又
謂東漢四主¶逺兼郭周宋至興國四年始受其降遂以
周為閏以宋統不¶為受周禪之正也吁茍以五代之統
論之則南唐李昪嘗立<md:KR4h0102_SBCK_060-3b>¶大唐宗廟而自稱為憲宗五代
之孫矣宋於開寳八年滅南¶唐則宋統繼唐不優於繼
漢繼周乎但五代皆閏也吾無取¶其統吁天之厯數自
有歸代之正閏不可紊千載厯數之統¶不必以承先朝
續亡主為正則宋興不必以膺周之禪接漢¶接唐之閏
<pb:KR4h0102_WYG_060-5b>
為統也宋不必膺周接唐以為統則夫謂歐陽子¶不定
五代為南史為宋膺周禪之張本者皆非矣當唐明宗¶
之祝天自以武人不任社稷生靈之主願天早生聖人
自是¶天人交感而宋太祖生矣天厭禍亂之極使之君
主中國非¶欺孤弱寡之所致也朱氏綱目於五代之年
皆細注於嵗之¶下其遺意固有待於宋矣有待於宋則
直以宋接唐統之正¶矣而又何計其受周禪與否乎中
遭陽九之厄而天猶不泯¶其社稷𤓰瓞之系在江之南
<pb:KR4h0102_WYG_060-6a>
子孫享國又凡百有五十有五<md:KR4h0102_SBCK_060-4a>¶年金泰和之議以靖康
為遊魂餘魄比之昭烈在蜀則泰和¶之議固知宋有遺
統在江之左矣而金欲承其未絶為得統¶可乎好黨君
子遂斥紹興為偽宋吁吾不忍道矣張邦昌迎¶康邸之
書曰由康邸之舊藩嗣宋朝之大統漢家之厄十世¶而
光武中興獻公之子九人而重耳尚在兹惟天意夫豈
人¶謀是書也邦昌肻以靖康之後為遊魂餘魄而代有
其國乎¶邦昌不得革宋則金不得以承宋是則後宋之
<pb:KR4h0102_WYG_060-6b>
與前宋即東¶漢西漢之比爾又非劉蜀牛晉族屬疏逺
牛馬疑迷者之可¶以同日語也論正閏者猶以正統在
蜀正朔相承在江東矧¶嗣祚親切比諸光武重耳者乎
而又可以偽斥之乎此冝不¶得以渡南為南史也明矣
再攷宋祖生於丁亥而建國於庚¶申我太祖之降年與
建國之年亦同宋以甲戍渡江而平江<md:KR4h0102_SBCK_060-4b>¶南於乙亥丙子
之年而我王師渡江平江南之年亦同是天¶數之有符
者不偶然天意之有屬者不茍然矣故我世祖平¶宋之
<pb:KR4h0102_WYG_060-7a>
時有過唐不及漢宋統當絶我統當續之喻是世祖以¶
厯數之正統歸之扵宋而以今日接宋統之正自屬也
當時¶一二大臣又有奏言曰其國可滅其史不可滅也
是又以編¶年之統在宋矣論而至此則得天之統正而
大者皆不在遼¶金而在於天付生靈之主也昭昭矣然
則論我元之大一統¶者當在平宋而不在平遼與金之
日又可推矣夫何今之君¶子昧於春秋大一統之㫖而
急於我元開國之年遂欲接遼¶以為統至於咈天數之
<pb:KR4h0102_WYG_060-7b>
符悖世祖君臣之喻逆萬世是非之¶公論而不恤吁不
以天數之正一統之大屬之我元承乎有¶宋如宋之承
唐唐之承隋承晉承漢也而妄分閏代之承欲<md:KR4h0102_SBCK_060-5a>¶以荒外
非統之統屬之我元吾又不知今之君子待今日為¶何
時待今聖人為何君也哉嗚呼春秋大一統之義吾已
悉¶之請復以成周之大統明之於今日也文王在諸侯
位凡五¶十年至三分天下有其二遂誕受天命以撫方
夏然猶九年¶而大統未集必至武王十有三年伐紂有
<pb:KR4h0102_WYG_060-8a>
天下商命始革而¶大統始集焉盖革命之事間不容髪
一日之命未絶則一日¶之統未集當日之命絶則當日
之統集也宋命一日而未革¶則我元之大統亦一日而
未集也成周不急於文王五十年¶武王十三年而集天
下之大統則我元又豈急於太祖開國¶五十年及世祖
十有七年而集天下之大統哉抑又論之道¶統者治統
之所在也堯以是傳之舜舜以是傳之禹湯禹湯¶以是
傳之文武周公孔子孔子沒幾不得其傳百有餘年而<md:KR4h0102_SBCK_060-5b>¶
<pb:KR4h0102_WYG_060-8b>
孟子傳焉孟子沒又幾不得其傳千有餘年而濓洛周
程諸¶子傳焉及乎中立楊氏而吾道南矣既而宋亦南
渡矣楊氏¶之傳為豫章羅氏延平李氏及於新安朱子
朱子沒而其傳¶及我朝許文正公此歴代道統之源委
也然則道統不在遼¶金而在宋在宋而後及於我朝君
子可以觀治統之所在矣¶嗚呼世隔而後其議公事久
而後其論定故前代之史必修¶於異代之君子以其議
公而論定也晉史修於唐唐史修於¶宋則宋史之修宜
<pb:KR4h0102_WYG_060-9a>
在今日而無譲矣而今日之君子又不以¶議公論定者
自任而又諉曰付公論於後之儒者吾不知後¶之儒者
又何儒也此則余為今日君子之痛惜也今日堂堂¶大
國林林鉅儒議事為律吐詞為經而正統大筆不自豎
立¶又闕之以遺將來不以貽千載綱目君子之笑為厚
恥吾又<md:KR4h0102_SBCK_060-6a>¶不知負儒名於我元者何施眉目以誦孔子之
遺經乎洪惟¶聖天子當朝廷清明四方無虞之曰與賢
宰臣親覧經史有¶志於聖人春秋之經制故斷然定修
<pb:KR4h0102_WYG_060-9b>
三史以繼祖宗未遂之¶志甚盛典也故知其事大任重
以在館之諸賢為未足而又¶遣使草野以聘天下之良
史才負其任以往者有其人矣問¶之以春秋之大法綱
目之主意則概乎其無言也嗚呼司馬¶遷易編年為紀
傳破春秋之大法唐儒蕭茂挺能議之孰謂¶林林鉅儒
之中而無一蕭茂挺其人乎此草野有識之士之¶所甚
惜而不能倡其言於上也故私著其説為宋遼金正統¶
辯以俟千載綱目君子云若其推子午夘酉及五運之
<pb:KR4h0102_WYG_060-10a>
王以¶分正統之説者此日家小技之論王勃兒軰之佞
其君者爾¶君子不取也吾無以為論辨出見者韙之謂
其正大光明雖<md:KR4h0102_SBCK_060-6b>¶百世之下無以易之者欲獻不果去游
吳興遂至姑蘇而華¶亭大姓呂翁延于家誨子弟八年
始除杭州四務提舉同年¶楊子宣為江浙省參知政事
惜其才欲薦於朝疏未上卒十¶二年汝潁兵起南北騷
然先生既受代即辟地富春山後依¶元帥劉齊齊克於建
徳齊齊克敗後挈家歸錢塘艱難困踣嘯歌¶自若十八年
<pb:KR4h0102_WYG_060-10b>
太尉張士誠知其名欲見之不往繼遣其弟來¶求言因
獻五論及復書斥其所用之人其略曰閣下乘亂起¶兵
首倡大順以奬王室淮吴之人萬口一詞以閣下之所
為¶有今日不可及者四兵不嗜殺一也聞善言則拜二
也儉於¶自奉三也厚給吏禄而奸貪必誅四也此東南
豪傑望閣下¶之可與有為也閣下孜孜求治上下決不
使相徇也直言決¶不使遺棄也毁譽決不使亂真也惟
賢人失職四民失業者<md:KR4h0102_SBCK_060-7a>¶尚不少也吾惟閣下有可畏者
<pb:KR4h0102_WYG_060-11a>
又不止是動民力以揺邦本¶用吏術以括田租銓放私
人不承制出納國廩不上輸受降¶人不疑任忠臣而復
貳也六者之中有其一二可以喪邦閣¶下不可以不省
也况為閣下之將帥者有生之心無死之志¶矣為閣下
之守令者有奉上之道無恤下之政矣為閣下之¶親族
姻黨者無禄飬之法有奸位之權矣某人有假佞以為¶
忠者某人有託詐以為直者某人有&KR0918;貪虐以為㢘良
者閣¶下信佞為忠則臣有靳尚者用矣信詐為直則臣
<pb:KR4h0102_WYG_060-11b>
有趙髙者¶用矣信貪虐為㢘良則蹠蹻者進隨夷者退
矣又有某繡使¶而拜㓂乞生某郡太守望敵而先遁閣
下禮之為好人養之¶為大老則死節之人少賣國之人
衆矣是非一謬黒白俱紊¶天下何自而治乎及觀閣下
左右㕘議賛宻者未見其砭切<md:KR4h0102_SBCK_060-7b>¶政病規進閣下於逺大
之域者使閣下有可為之時有可乘¶之勢而迄無有成
之效其故何也為閣下計者少而為身謀¶者多則誤閣
下者多矣身犯六畏釁闕多端不有内變必有¶外禍不
<pb:KR4h0102_WYG_060-12a>
待智者而後知也閣下狃於小安而無長慮此東南¶豪
傑又何望乎僕既老且病爵禄不干於閣下惟以東南
切¶望於閣下幸采而行之毋蹈羣小誤人之域則小伯
可以為¶錢鏐大伯可以為晉重耳齊小白也否則麋鹿
復上姑蘇臺¶始憶東維子之言於乎晚矣東維子盖晚
年所號也衆惡其¶直且目為狂生時四境日蹙朝廷方
倚承相逹寔特穆爾為¶保障而納賄不已復上書風之
由是不合久之徙松江受業¶者益衆雖武夫悍卒識與
<pb:KR4h0102_WYG_060-12b>
不識皆知得其文為重¶大明革命召諸儒考禮樂洪武
三年正月至京師年已七<md:KR4h0102_SBCK_060-8a>¶十有六有疾得請歸夏六月
卒太守林孟善為買地葬之先¶生為人不尚峻絶之行
接引人物稱之恒過其實士以此感¶附之而於負者亦
未嘗校曲直他日遇之如初有貴游子既¶破産流落淞
上數踵其門竟持所購倪雲林畫去左右欲辱¶之曰吾
哀其困使往見一達官以書畫為介耳非盜也務掩¶人
過如此性不好飲特溺扵音樂出必從以歌童舞女為
<pb:KR4h0102_WYG_060-13a>
禮¶法士所疾一日遊盤龍塘夜抵普門寺宿盜伺其亡
盡竊所¶蓄物黎明家人往白之賦詩不輟直語客曰老
鐡在是區區¶長物又奚恤衆服其器家隱三吴屢遷其
居有曰草𤣥閣曰¶藉景軒曰拄頰樓其曰小蓬臺者以
紹興之山名蓬萊示不¶忘鄊里云後止臺上不復下且
榜於門曰客至不下樓恕老¶懶見客不答禮恕老病客
問事不對恕老黙發言無所避恕<md:KR4h0102_SBCK_060-8b>¶老迂飲酒不輟樂恕
老狂所著春秋大意左氏君子議史鉞¶麗則遺音及志
<pb:KR4h0102_WYG_060-13b>
序碑銘贊頌古樂府近體五七言詩鐃歌鼔¶吹曲凡若
干巻行于世¶論曰元繼宋季之後政龎文抏鐡崕務鏟
一代之陋上追秦¶漢雖詞渉夸大自姚虞而下雄健而
不窘者一人而已湖南¶李祈評其文曰玉光劍氣自不
可掩身屢詘而名益昌傷¶已仕止典市官卒不大用噫
君子之所貴豈以位¶哉¶
　　南宫生傳　　　　　　　　　　高　¶啟
南宫生吴人偉軀幹博渉書簿少任俠喜擊劍走馬尤
<pb:KR4h0102_WYG_060-14a>
善彈¶指飛鳥下之家素厚藏生用周養賔客及與少年
飲博遊戯¶盡䘮其貲逮壮見天下亂思自樹功業乃謝
酒徒去學兵得<md:KR4h0102_SBCK_060-9a>¶風后握竒陣法將北走中原從豪傑計
事㑹道梗周流無所¶合遂泝大江遊金陵入金華㑹稽
諸山蒐覧瓌怪渡浙江汎¶具區而歸家居以氣節聞衣
冠慕之爭往迎候門止車日數¶十兩生亦善交無貴賤
皆傾身與相接有二軍將恃武横甚¶毆辱士類號虎冠
其一嘗召生飲或曰彼&KR1196;不可近也生¶笑曰使酒人惡
<pb:KR4h0102_WYG_060-14b>
能勇吾將柔之矣即命駕往坐上座為語古¶賢將事其
人竦聽居樽下拜起為壽至罷㑹無失儀其一嘗¶遇生
客次頋生不下巳目慴生而起他日見生獨騎出從健¶
兒帶刀䇿馬踵生後若將肆暴者生故緩轡尚中道進
不少¶避知生非懦儒遂引去不敢突冒訶避明旦介客
詣生謝請¶結驩生能以氣服人類如此性抗直多辯好
箴切友過有忤¶已則面數之無留怨與人論議蘄必勝
然援事析理衆終莫<md:KR4h0102_SBCK_060-9b>¶能折時藩府數用師生私䇿其雋
<pb:KR4h0102_WYG_060-15a>
蹶多中有言生於府欲致¶生幕下不能得將中生法生
以智免家雖以貧然喜事故在¶或饋酒肉立召客與飲
啗相樂四方游士至吴者生察其賢¶必與周旋欵曲延
譽上下所知有䘮疾不能𦵏療者以告生¶輒令削牘䟽
所乏為請諸公間營具之終隱其徳不言故人¶皆多生
謂似樓君卿原巨先而賢過之乆之稍厭事闔門寡¶將
迎闢一室庋歴代法書周彛漢硯唐雷氏琴日遊其間
以¶自娱素工草𨽻逼鍾王患求者衆遂自閟希復執筆
<pb:KR4h0102_WYG_060-15b>
歆慕静¶退時賦詩見志怡然處約若將終身生姓宋名
克家南宫人¶¶自號云¶贊曰生之行凡三變每變而益善
尚俠末矣欲奮於兵固壯¶然非士所先晚乃刮磨豪習
隐然自將履藏器之節非有徳<md:KR4h0102_SBCK_060-10a>¶能之乎與夫不自知返
違逺道徳者異矣¶
　　天刑生傳　　　　　　　　　　蘇伯衡¶
天刑生者名闕天刑生其號也生生而病兔闕因名闕
而自¶號闕翁及年壯更得盲瞶拘攣病生傷目之不明
<pb:KR4h0102_WYG_060-16a>
也耳之不¶聰也手之不能執也足之不能履也曰類若
吾矐吾薰吾攦¶吾釱者孰為之天也天何刑我酷也吾
殆有隠慝乎古之刑¶幾而吾今具四刑悲夫以此更今
號曰天刑生云或曰生嘗¶坐族子徳修乾沒内庫物簿
録其家就逮南京¶今天子燭其非辜卒還其家財而縱
之歸¶天子即天也¶今天子不忍生罪而謂天且刑生孰
信之或曰生大父父仕¶皆不大顯未嘗竊主柄作威福
倚法報復鬻獄而漁色淫刑<md:KR4h0102_SBCK_060-10b>¶而黷貨亦未嘗武斷而兼
<pb:KR4h0102_WYG_060-16b>
併極奢窮欲而暴殄天物生又讀¶書循理未嘗多行不
義事熟視之不得所以致疾状而生乃¶有斯疾信隐慝
致邪夫天於人也隐慝猶且察之而矐之薫¶之攦之釱
之如此則陽為不善者又當何如人之竊主柄以¶作威
福者倚法以報復者鬻獄漁色淫刑黷貨者武斷而兼¶
併者極奢窮欲而暴殄天物者多行不義事者可劓可
刵可¶刖可戮者何可勝數不于彼是劓是刵是刖是戮
顧乃隂矐¶生目薫生耳攦生手釱生足不既失刑乎所
<pb:KR4h0102_WYG_060-17a>
謂福善禍淫者¶非邪或曰天人曷嘗相干生者生死者
死吉者吉凶者凶天¶何與焉而生乃謂天刑之不亦厚
誣天也歟哉或曰若生者¶而信天刑之則亦天之未定
耳天定且將以刑生者而刑其可¶劓可刵可刖可戮者
善者可怠而惡者可肆邪生俱弗之答<md:KR4h0102_SBCK_060-11a>¶驟然歌衛人之
詩曰已焉哉天實為之謂之何哉生姓潘氏¶金華人其
先世仕宋中書舍人黙成先生最顯後六世而宋¶亡又
二世乃至生生通經能詩文而詩出語尤絶人生口吃
<pb:KR4h0102_WYG_060-17b>
然¶喜面臧否人是非得失期期言不已喜怒一弗頋人
以此嚴¶憚之有隂事惟恐生知之而發之見生輒趨避
去之生今杜¶門不復出遇事猶輒作詩風刺向令生不
疾廢¶詔起文學儒生且首推上生使生得如汪何軰拜
御史亦且¶諤諤如乃祖而生竟以疾廢矣君子皆為之
太息曰不¶幸云¶論曰天道無親常與善人若潘生者得
不為善人乎而其疾¶患至于此然而仲尼不得位顔淵¶
短命死冉伯牛而有疾子夏而䘮明聖賢且如此獨潘
<pb:KR4h0102_WYG_060-18a>
生<md:KR4h0102_SBCK_060-11b>¶乎人皆謂生之自號為激察其言乃可謂能自反者
莊周云¶知其無可奈何而安之若命者其潘生之謂歟¶
　　二孝子傳　　　　　　　　　　王叔英¶
余在衆中往往聞孝子悌弟義婦事未嘗不為之感激
流涕¶欲録傳之以為世勸而恨不得其詳洪武某年間
有兄弟二¶人以其伯兄坐法當死各自縛為當刑者哀
訴于午門願代¶兄死¶上問其故二人者言曰臣少無父
非兄無以至今日今兄當¶刑臣誠不忍見兄死而獨存
<pb:KR4h0102_WYG_060-18b>
故願以二身贖兄一身惟¶陛下聽之¶上疑其非誠或有
教之者因許其代而戒行刑者曰第試其¶人如有難色
則殺之無難色則舍之二人者皆延頸待刃遂<md:KR4h0102_SBCK_060-12a>¶止不殺
一時見聞者無不嘆息泣下¶上大嗟異之將赦其兄命
未下御史大夫陳寜獨以為不宜¶以是得赦卒殺其兄
此可謂悌弟也又得婦四人焉其一人¶夫為弁得罪臨
刑戒之曰吾死汝年少貧無以為守當再嫁¶耳慎勿嫁
軍人農人樵夫庶可相保也語時當深塹上謂夫¶曰汝
<pb:KR4h0102_WYG_060-19a>
尚未知吾志乎遂投于塹而死其一人夫臨刑脱首簪¶
市酒肉啖之曰吾當與子共死也竚視其夫河橋上夫
既死¶即自投于河又其二人妯娌也其夫兄弟以黨人
受戮家人¶財産盡沒于官婦人則當給為官婢其妯娌
二人相謂曰吾¶夫已死吾二人縱無他辱於義猶難獨
生况又有他辱乎遂¶皆自經而死是四婦者可謂義矣
余欲各為之傳以傳於世¶既不得其人之姓名與其事
之詳以是輒不得發以余一人<md:KR4h0102_SBCK_060-12b>¶所聞如此則余之所不
<pb:KR4h0102_WYG_060-19b>
聞者可勝道哉余觀前代史傳求其¶事之卓卓如此者
盖寡豈多有其事將亦如余之不聞其詳¶而不得録邪
抑異時誠少有之而特盛於今邪余固不得而¶深辨矣
然幸而得其詳者烏可使之無傳乎余於同邑得一¶人
焉曰陳圭於同郡得一人焉曰朱煦皆孝子可書也作
二¶孝子傳陳圭字錫𤣥台州黄岩人也其父叔𢎞與其
鄊人多¶讐圭常諫之後其讐人以贓告叔𢎞罪當死圭
以状告於通¶政司曰圭為子不能諫其父以陷於不義
<pb:KR4h0102_WYG_060-20a>
得罪死此圭之不¶孝所致義當死罪於圭之身原圭父
使将自新誠不勝重願¶通政司以聞¶上大喜曰不意今
日乃復有孝子宜赦其死俟天下百官朝¶覲将播告之
為天下勸頃之刑部尚書開濟奏曰罪有常刑<md:KR4h0102_SBCK_060-13a>¶不宜屈
法以開僥倖之路請論如法遂聽圭代父死而謫其¶父
叔𢎞𨽻兵雲南聞者皆嘆圭之孝而惜其死嗚呼圭之
死¶固圭之志也扵圭何憾哉朱煦台州仙居人也家世
儒者母¶楊氏性嚴急遇諸子未嘗借色辭少不如指必
<pb:KR4h0102_WYG_060-20b>
笞擊至馴伏¶乃已煦事之盡恭順之道其伯父二人長
季敬次季誠煦皆¶善事之二伯父俱有令望嘗稱之曰
是姪真猶子也其父季¶用由薦知福州府洪武十八年
詔天下盡革今嵗以上有¶司積嵗官吏為民害者季用
視事僅五月爾以例偕入亰吏¶一以法論罪作城須役
嚴償重日用錢數十緡季用又病痢¶被楚謂煦曰吾貲
力豈足堪此吾旦夕死矣汝勿深憂但收¶吾骸歸塟耳
煦惶懼不敢離左右復戒二弟熊正共守不敢¶少寐季
<pb:KR4h0102_WYG_060-21a>
用由是不得死時役告枉者甚衆令益嚴告而謫𨽻<md:KR4h0102_SBCK_060-13b>¶兵
雲南者二人被極刑者四人矣煦不頋死而隂與父僚
友¶同役者謀曰吾無術以脱吾父矣訴不訴皆死萬一
吾父由¶訴獲免雖戮死萬萬無憾遂陳其詞於通政司通政
司為陳¶於¶上上觀其情遂赦季用而復其官同時以煦告得
免復官者¶一十四人皆拜煦父謝曰微君有孝子吾儕骨肉
為城下土¶矣已而煦感疾死其十四人者哀臨猶巳子季用
傷煦死病¶益甚亦死或者以煦冒死得免為幸而又以其父
<pb:KR4h0102_WYG_060-21b>
子終俱死¶為命嗚呼為煦者知盡子職而巳其他曷足計哉¶
　　羅先生傳　　　　　　　　　　楊士竒¶
羅先生名性字子理以字行羅故泰和儒家宋有為蘆
溝主¶簿曰伯夀嘗刲服和藥起親疾縣表其所居坊曰
旌孝者先<md:KR4h0102_SBCK_060-14a>¶生曽伯祖也曽祖伯霖祖見可父穀禎先生
少孤貧自奮扵¶學初受易於鄉先生&KR0330;乾乾繼登康山
長宗武之門苦志畢¶力愽記精思夙夜不懈既冠遭元
季兵亂走避岩谷﨑嶇困¶窮未嘗廢書巻性耿介一言
<pb:KR4h0102_WYG_060-22a>
一行必端不與俗人接雖至戚¶或渉邪行輒絶之然口
未嘗言海桑先生陳心吾嘗稱先生¶及楊子淵有氷玉
之操洪武初詔郡縣立學御史劉昭先¶知縣采譽望聘
先生及子淵鄧彦髙三人為之師時號楊羅¶鄧四年中
鄊貢進士明年赴春官奉刺免㑹試授徳安府同¶知先
是有㓂號糟李萬户者以衆入府治刼殺郡守以下掠¶
庫藏官捕其衆悉就戮獨糟李逸去久不獲詔捕益急
蹤¶跡所過宿逮繫數百人諸邑騷然先生初下車民有
<pb:KR4h0102_WYG_060-22b>
負一囊¶詣府言糟李實死矣此其遺骸也問死幾何時
矣曰一嵗曰<md:KR4h0102_SBCK_060-14b>¶始死時曷為不言又驗其鬚髪皆在而皓
然白也曰糟李年¶未四十此安得是邪笞而逐之悉出
所繫數百人諭之曰¶朝廷但欲得糟李耳糟李旦出即
汝軰暮皆寜家何為不自¶愛體膚乃甘受楚毒而庇一
賊邪能從吾言今與汝等期十¶日獲賊即汝皆良民衆
叩頭曰府公欲生我敢不盡死力乃¶悉縱之七日生縛糟
李至庭下民皆以獲賊勞而遣之¶命下賦民鐡造軍器
<pb:KR4h0102_WYG_060-23a>
時兵亂初定商旅未通郡民猝無所辦¶先生居第後治
蔬圃得窖鐡萬餘觔民争趨求售同官亦勸¶以售民先
生曰固天以濟民豈為我也悉以代民充賦有餘¶皆入
官庫銖兩不私焉其氷蘖之操愈厲而䘏民之心寢食¶
不忘為政以寛恕為本惟贓吏無所假應城縣吏劉仁
盜官¶麥事覺府逮治之仁懼逃慝㑹按察僉事朱逢吉
過徳安仁<md:KR4h0102_SBCK_060-15a>¶出誣告先生他事將就鞫湖廣叅政陶凱吴
雲按察副使劉¶某聞之馳召逢吉還謂曰君不知徳安
<pb:KR4h0102_WYG_060-23b>
有羅同知邪廿七府¶之賢守纔三人其可以枉忠賢哉
(岳州馬知府沔陽彭/知府及先生三人也)逢吉¶卒白其誣而正仁盜麥之罪
在郡四年闕知府皆先生總之¶秩滿詣京師坐擅用棗
木染軍衣為陳寜所劾謫戍西安¶行槖無數百錢怡然
就役不以得失置意既至西安之達官¶貴人皆敬禮之
而安於處賤未嘗一毫干人郡諸生從之受¶經後多舉
進士去是時四方老師碩儒在西安者數十人吴¶中鄒
奕獨曰合吾軰所讀書庶幾羅先生之半盖先生學甚
<pb:KR4h0102_WYG_060-24a>
博為文章切深詩古體宗漢魏近體宗盛唐書法鍾元
常年¶及七十卒士竒少孤五嵗先生取而敎育之有父
道焉明年¶官徳安又挈以行又三年先生有陜西之役
屢遣書督其學<md:KR4h0102_SBCK_060-15b>¶文廿年而捐館當是時所以誨不肖者
雖不能盡記而為道¶之大要不敢忘也恒竊私念先生
所以修諸躬施諸人者皆¶當追配古人而今之人知之
者寡矣謹述其概為傳手録一¶通以寄其子賔畿盖又
欲其子若孫皆圖不辱云
<pb:KR4h0102_WYG_060-24b>
　　周是修傳¶
周是修諱徳以字行周吉之泰和爵譽里名家其先諱
矩者¶嘗顯於南唐至宋累累有科第其支裔徙灉江里
是修之所¶自出也是修少孤貧自奮於學從游鄊先生
胡渚樵渚樵以¶孫妻之又從國子學録蕭執先生明詩
經初舉霍丘縣學訓¶導入見¶太祖髙皇帝擢為周府奉
祠正¶高皇帝上賔之明年有告言王過失事王府官屬
皆下吏是<md:KR4h0102_SBCK_060-16a>¶修以嘗諌得免改衡府紀善預修纂翰林數
<pb:KR4h0102_WYG_060-25a>
陳論國家大計¶及指斥用事者誤國用事者怒衆共挫
折之是修屹不為動¶太宗文皇帝靖難之師既渡江駐
金川門宫中悉自焚明日¶是修留書其家别其友江仲
隆解大紳胡光大蕭用道楊士¶竒且付後事暮入應天
府學自經六月十五日也又明日臣¶民推戴¶文皇帝繼
大統數月御史言是修不順天命請加進戮¶上曰彼食
其禄自盡其心一無所問是修内貞外和有孝友¶忠信
之行非其義不茍取襟懐坦明灑落而沖澹悠然其學
<pb:KR4h0102_WYG_060-25b>
自經史百氏下至隂陽醫卜之説靡所不通為文章未
嘗締¶思援筆立就而雍容雅贍詞理條逹稍暇著述吟
咏不虚寸¶晷所著有詩小序詩集義詩譜論語類編廣
衍太極圖觀感<md:KR4h0102_SBCK_060-16b>¶録綱常懿範邇言家訓芻蕘集進思集
是修汲汲導誘人善¶人有過失恒為之隐以是無少長
賤貴皆樂親之明於人所¶薦士如梁用之劉叔毖皆知
名當世是修之學雖間未純然¶於明綱常為世道計必
身履之而不徒託之空言豈非卓然¶特立者歟是修卒
<pb:KR4h0102_WYG_060-26a>
年四十有九時解胡蕭江皆見諸文字然¶屬倉卒不及
詳今二十有八年矣知是修者獨余在每追念¶君子清
白之節¶文皇帝日月之明既照其心豈當遂至泯沒故
述為小傳以¶授其子轅使傳焉¶
　
　
　
　
<pb:KR4h0102_WYG_060-26b>
　
　
　
　
　
　
　
　明文衡巻六十
