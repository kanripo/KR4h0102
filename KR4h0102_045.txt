# -*- mode: mandoku-view -*-
#+TITLE: 明文衡
#+DATE: 2015-09-23 10:33:11
#+PROPERTY: JUAN 45

<md:KR4h0102_SBCK_045-1a>¶之後庶
㡬學者授是篇而知二先生教人之意昭昭於無窮矣
　
　
<pb:KR4h0102_WYG_044-40b>
　
　
　
　
　
　
　
　明文衡巻四十四

<pb:KR4h0102_WYG_045-1a>
欽定四庫全書
　明文衡巻四十五¶
　　　　　　　　　　　　明　程敏政編
　䟦
¶
　　恭題豳風圖後　　　　　　　　宋　濂¶
臣濂侍經於青宫者十有餘年凡所藏圖書頗獲見之
中有趙¶魏公孟頫所畫豳風前書七月之詩而以圖繼
其後¶皇太子覧而善之謂圖乃方帙恐其開闔之繁當
<pb:KR4h0102_WYG_045-1b>
中折處丹青易¶致損壞命工裝褫作巻軸以傳悠久屢
下令俾臣題其末臣聞¶之七月一詩序者謂周公陳王
業以告成王故備志稼穡之艱難¶自于耜而舉趾自播
榖而滌場以至上入執宫功莫不纎悉備具¶而功女蠶
績之勤繼焉嗚呼國以民為本也而民之至苦莫甚於¶
農有國家者宜思憫之安之宋之儒臣真徳秀有見於
斯嘗請於¶朝欲繪農夫功女勞勩之狀掲之宫掖布之
戚里使六宫嬪御外<md:KR4h0102_SBCK_045-1b>¶家近屬知衣食之所自來盛矣其
<pb:KR4h0102_WYG_045-2a>
用心也恭惟¶皇太子殿下天賦懿徳仁孝温文而尤留
意於農事毎於禁中藝¶植麥禾以觀其成則其憫小民
勤勞固不待周公之告而後知然¶而此心易發而難持
自古賢君恒存敬畏至以朽索馭六馬譬之¶願¶殿下之
心朝夕如覧圖時則四海乂安無一夫而不被其澤盛
徳¶大業必將度越成王無疑矣臣年雖耄日切望之因
推徳秀之意¶備書篇終以竭犬馬之誠云¶
　　恭䟦御製詩後
<pb:KR4h0102_WYG_045-2b>
臣聞自古人君有盛徳大業者其積慮深長而詒謀悠
久必日與¶文學法從之臣論道而經邦當情意洽孚之
時或相與賡歌或褒¶以詩章或燕之内殿君臣之間實
同魚水非直以為觀美所以禮<md:KR4h0102_SBCK_045-2a>¶賢俊示寵恩而昭四方
也有如唐之文皇宋之太宗其事書在簡¶編者可以見
之矣¶皇明紀號洪武之八年秋八月甲午¶皇上覧川流
之不息水容澄爽油然有感於宸𠂻陋尹程秋水¶賦言
不契道乃親更為之賦成召禁林羣臣觀之且曰卿等
<pb:KR4h0102_WYG_045-3a>
亦¶各撰賦以進臣率同列研精覃思鋪叙成章詣¶東皇
閣次第投獻¶上皆親覧焉復寘品評於其間巳而賜坐¶
勅大官進天厨竒珍内臣行觴觴巳¶上顧臣曰卿何不
盡飲臣出跽奏曰臣荷陛下聖慈賜臣以醇¶酎敢不如
詔第臣年衰邁恐不勝桮酌志不攝氣或愆於禮度¶無
以上承寵光爾<md:KR4h0102_SBCK_045-2b>¶上曰卿如試之臣即席而飲將徹¶上復
顧臣曰卿更宜釂一觴臣再起固辭¶上曰一觴豈解醉
人乎卒飲之臣舉觴至口端又復瑟縮者三¶上笑曰男
<pb:KR4h0102_WYG_045-3b>
子何不慷慨為臣對曰天威咫尺間不敢重有所瀆勉¶
強一吸至盡¶上大悦臣顔面變頳頓覺精神遐漂若行
浮雲中¶上復笑曰卿宜自述一詩朕亦為卿賦醉歌二
奉御捧黄綾案進¶上揮翰如飛須臾成楚詞一章臣既
醉下筆傾敧字不成行列甫¶綴五韻¶上遽召臣至命編
修官臣又重書以遺臣遂諭臣曰卿藏之以示¶子孫非
惟見朕寵愛卿亦可見一時君臣道合共樂太平之盛
也¶臣行五拜禮叩首以謝<md:KR4h0102_SBCK_045-3a>¶上更勅給事中臣善等賦醉
<pb:KR4h0102_WYG_045-4a>
學士歌云臣既退竊自念曰臣本越¶西布衣粗藉父師
明訓弗墜箕裘之業而已一旦遭際¶聖明遣使聘起之
踐歴清華地躋禁近無一朝不覲日月之光如¶此者凡
十又七年叨冒恩榮夐絶前比所幸犬馬之力未衰誓¶
將竭奔走之勞以圖報稱今天寵屢加雲翰之章照臨
下土臣¶竊自靖度何足以堪之雖然傳有之泰山不譲
土壤故能成其大¶河海不擇細流故能就其深王者不
却衆庶故能明其徳洪惟¶皇上尊賢下士講求黄虞治
<pb:KR4h0102_WYG_045-4b>
道度越於唐宋逺甚雖以臣之至愚¶亦昭被非常之殊
渥六合之廣其有抱藝懷才者孰不思踴躍奮¶厲以揚
於王庭哉臣按南有嘉魚之詩有曰君子有酒嘉賔式¶
燕以樂序者謂太平之君子至誠樂與賢者共之也¶皇
上恩寵之便蕃抑過之矣又按天保之詩有曰罄無不
宜受天<md:KR4h0102_SBCK_045-3b>¶百祿降爾遐福惟日不足序者謂臣能歸美以
報其上臣雖無所¶猷為願持此頌禱於無窮哉古者侈
君之命勒諸鼎彛藏諸宗廟¶嗣世相傳以至於永久臣
<pb:KR4h0102_WYG_045-5a>
敢竊援斯義礲玉為軸裝褫成巻什襲¶珍藏以顯示來
裔給事中臣善等應制諸詩附錄其後而賢士¶大夫聞
風慕豔而有作者又别見左方云¶
　　題司馬公手帖¶
右司馬温公與范忠宣書一通藏楚郡龍雲從家雲從
間請題其¶後濂聞哲宗初立崇慶太后同聴政起公知
陳州過闕留為門下¶侍郎忠宣亦從慶州召還為右諌
議大夫俄遷給事中此書正此¶時所遣其殆元豐乙丑
<pb:KR4h0102_WYG_045-5b>
之冬或元祐丙寅之春乎夫公自熈寧辛¶亥居洛再任
留司御史臺四任提舉崇福宫至是始司政柄故書¶中
有閒居十五年之言公年蓋已六十有七新法方盛行
小人附<md:KR4h0102_SBCK_045-4a>¶和者衆公度不可止遂絶口不言事故又有更
求一任散官守候¶七十即如禮致事之言當是時章惇
蔡確黄履邢恕等蛇蟠蚓結¶牢不可解公新自外至孑
然獨立故又有如一黄葉在烈風中㡬¶何而不危墜之
言公之志為可悲矣然公與忠宣素相知其居洛¶日忠
<pb:KR4h0102_WYG_045-6a>
宣方丐罷齊州之政判西京留臺乃同為真率會則其
志同¶道合固非一日之故熈寜之法又皆共怒其為害
而其設施或不¶同者忠宣則欲去其太甚公則欲鋤剗
而絶其本根雖書有隨時¶示諭勿復形迹之謂二賢之
見猝有未易合者豈天未欲平治天¶下故使之然歟公
遣此書後僅及數月且觀化冥冥之中忠宣繼¶公為左
僕射務以博大開上心忠篤革士風四海方翹首望治
曽¶未㡬何潁昌之命亦遽下矣不亦重可悲夫閱此帖
<pb:KR4h0102_WYG_045-6b>
者當知治亂¶之機所繫初不可以尋常簡牘視之也<md:KR4h0102_SBCK_045-4b>¶　　題王羲之真蹟後¶
昔年危内翰太樸出示野鳬帖且云别有喜色帖在江
右出自丞¶相周益公家傳授次第一一有據須谿劉㑹
孟評之謂如蘭亭裹¶鮓尤為佳絶濂恨未之見近豫章
人士來求墓文忽持此帖為贄¶須谿題識宛然居後因
驚喜曰此殆太樸所言者徧示中朝善書¶者咸定為真
蹟無疑或取唐臨者比之神氣夐然不侔鄱陽劉彦¶昺
<pb:KR4h0102_WYG_045-7a>
最號精鑑法書日閱此而不厭狂欲起舞真偽之辯固
自有異¶哉須谿所書名中藏三代人物字偽署者輒易
别謾并及之¶
　　題淵明小像巻後¶
右龍眠居士所畫淵明小像巻鉅公名人題贊於後發
揮其出處¶者甚備固不必寘辭於其間有謂淵明恥事
二姓在晉所作皆顯¶年號入宋之詩惟書甲子則惑於
傳記之説而其事有不得不辯<md:KR4h0102_SBCK_045-5a>¶者矣今淵明之集具在
<pb:KR4h0102_WYG_045-7b>
其詩題甲子者始於庚子而迄於丙辰凡¶十有七年皆
晉安帝時所作初不聞題隆安元興義熈之號若九¶日
閒居詩有空視時運傾之句擬古第九章有忽值山河
改之語¶雖未敢定於何年必宋受晉禪之後所作不知
何故反不書以甲¶子邪其説蓋起於沈約宋書之誤而
李延壽著南史五臣註文選¶皆因之雖有識如黄庭堅
秦觀李燾真徳秀亦踵其謬而弗之察¶獨蕭統撰本傳
謂淵明以曽祖晉世宰輔恥復屈身後代見宋王¶業漸
<pb:KR4h0102_WYG_045-8a>
隆不復肯仕朱元晦述通鑑綱目遂本其説書曰晉徴
士陶¶潛卒可謂得其實矣嗚呼淵明之清節其亦待書
甲子而後始見¶邪姑叅先儒之論而附著於左方云¶
　　朱文公書虞帝廟樂歌跋　　　　胡　翰¶
桂林有虞帝廟在虞山之下皇潭之上宋淳熙初張宣
公典郡因<md:KR4h0102_SBCK_045-5b>¶而新之朱文公記於石樂歌二章則其所系
之辭也九年文公過¶常山書贈吕子約子約成公母弟
也時佐治於衢故人傾蓋酒酣¶意適灑然見之翰墨間
<pb:KR4h0102_WYG_045-8b>
宋以來二百年矣蓋王氏之先得之清江¶時氏而時氏
得之吕氏者魯公之孫葯至今寳藏惟謹余㓜讀金¶吉
父濂洛風雅即熟是辭今復於王氏見公遺墨惟帝有
虞氏徳¶侔覆載雖古先記禮者不足以知之惟公歌詠
之間抑揚曲折辭¶不費而意巳獨至矣世之纂述者宜
表而出之以備公續騷之辭¶豈在鞠歌行下哉¶
　　劉養浩鐃歌鼓吹曲後跋¶
右¶皇明鐃歌鼓吹曲十有二篇烏傷劉剛之所作也剛
<pb:KR4h0102_WYG_045-9a>
受學於前翰¶林學士潛谿宋先生先生博學能古文辭
嘗叙述宋太祖太宗功<md:KR4h0102_SBCK_045-6a>¶業之盛為宋鐃歌傳誦縉紳間
以為度越姜䕫可追比唐栁子厚¶今剛此歌篇次體製
皆承子厚之舊而才氣横發音節鏗鍧則得¶之潛谿又
將追躡其武而駸駸其前矣昔潛谿在前元時去宋頗¶
遠其言宋事皆徴諸史傳所載若剛也生際¶聖朝躬涉
干戈之亂登於大猷故凡天運神斷指授諸將掃除¶羣
雄合天下而為一者非若史傳所聞十年之間皆剛與
<pb:KR4h0102_WYG_045-9b>
余所親¶見也顧余老矣無以模冩萬一於是得剛所作
令童子誦之而余¶聴之洸洸乎如在短簫鐃鼓間不知
其為衰颯也¶
　　范賢良帖後¶跋
范公茂明世家香谿當宋中葉衣冠而仕者彬彬一門
之内公舉¶制科不就而此書則遺其姪元問者蓋元卿
以下輩也余觀元卿¶類次公集知其平日所守純一篤
實不以朝廷之利祿為可慕<md:KR4h0102_SBCK_045-6b>¶公卿之薦引為可階其於
<pb:KR4h0102_WYG_045-10a>
聖賢之學如饑渇焉嘗曰學者覺也心¶且不存何覺之
有又曰上智之學徳性是尊無視無聴昭然者存¶其言
超然自得不但心箴為可取也乾道以前乃有斯人乎
豈非¶特立有志之士哉昔陳巖肖稱公危坐一室敗幃
故器人所不堪¶而神宇泰然終日與之對無一言及世
間事今即其心畫言論之¶存者想其人於二百年之上
為何如也君子於此其亦可以興起¶也夫¶
　　童中洲和陶詩後跋
<pb:KR4h0102_WYG_045-10b>
陶徴士之高節非晉宋人比也讀其詩者未嘗不悠然
想見其蕭¶散冲澹之趣故世慕之如韋應物之擬作蘇
子瞻之和篇徃徃不¶絶余意欲與之角顧縻於世之塵
鞅敝於末習之襞積未能脱去¶今中洲是集何其駸駸
逼人若是哉蓋兼取二家而寤寐乎柴桑<md:KR4h0102_SBCK_045-7a>¶栗里之間者
可謂好之篤而思之精矣其有不合於古者乎抑古¶之
比興非以能言為妙以不能不言者之為妙也此所謂
發乎情¶也太音在天地流被萬物前者唱于後者唱喁
<pb:KR4h0102_WYG_045-11a>
果孰使之中洲之¶發乎情者亦將若是乎雖尚友千載
可也葛天氏之民歟無懷氏¶之民歟其尚為我補諸牛
尾之歌吾固將擊壤而和之矣獨不知¶聴之者其誰哉¶
　　書劉禹疇行孝傳後　　　　　　劉　基¶
世之所謂浮屠者果何道而能使人信奉之若是哉人
情莫不好¶安樂而惡憂患故惴之必於其所恒懼誘之
必於其所恒願然後¶不待驅而自赴浮屠氏設為禍福
之説其亦巧於致人與夫四海¶之衆林林也而無不為
<pb:KR4h0102_WYG_045-11b>
其所致何哉彼固非止惑愚昧而已也人¶情無不愛其
親親殁矣哀痛之情未寘而謂冥冥之中欲加以罪<md:KR4h0102_SBCK_045-7b>¶孰
不惕然而動於其心哉間有疑焉則羣咻之若目見其
死者拘¶於囹圄受箠撻而望救者故中材之人莫不波
馳而蟻附雖有篤¶行守道之親則亦文致其罪以告哀
於土偶木俑之前彼固自以¶為孝而不知其為大不孝
豈不哀哉且彼謂戕物者必償其死故¶有牛馬羊豕蛇
虺之獄謂天下之蠢動者舉不可殺也今夫虎豹¶鷹鸇
<pb:KR4h0102_WYG_045-12a>
搏擊蜚走以食日不知其㡬何而獨無罪也哉人之殺
物有¶獄矣虎豹食人而無獄何其重禽獸而輕人也彼
又謂婦人之育¶子者必有大罪故兒女子尤篤信其説
以致恩於其母吾不知司¶是獄者誰歟人必有母將舎
其母而獄人之母與將并與其母而¶獄之與獄其母不
孝舎其母而獄人之母不公不孝不公俱不可¶以令二
者必一居焉將見羣起而攻之矣雖有獄誰與治之宰
天¶地者帝也彼則謂有佛焉至論佛之所為呴呴嫗嫗
<pb:KR4h0102_WYG_045-12b>
若老婦然有<md:KR4h0102_SBCK_045-8a>¶呼而求救不論是非雖窮凶極惡無不引
手援之使有罪者勿懐¶刑是以情破法也夫法出於帝
而佛破之是自獲罪於天也吾知¶其無是事也昭昭矣
以劉子之賢其不為所惑無足怪者吾獨悲¶夫天下之
為劉子者不多也故又為之言以寤夫知愛其親而不¶
知道者¶
　　書善最堂巻後¶
武林陳舜中以善最名其堂介其友富君子明求余言
<pb:KR4h0102_WYG_045-13a>
夫立言以¶明道而求言於人者將以正己之所學言可
以茍乎哉所謂善最¶者蓋本於東漢東平王王之言天
下之格言也人以是而服膺焉¶聖賢之為道不外是矣
然善之云不過槩而言之求諸實踐必有¶其方不可徒
云云而已也今夫世俗之人類以善自名也觀其行¶而
不掩道之不明也久矣夫善未易擇也恭與諂相隣訐
與直相<md:KR4h0102_SBCK_045-8b>¶似小諒賊信小慧賊智小剛賊勇小不忍賊仁
故有非禮之禮非¶義之義疑似之間禽跖分焉可不慎
<pb:KR4h0102_WYG_045-13b>
哉是故擇焉而不得其中道¶焉而不知其窮古之人有
為之者楊墨是也知焉而不能蹈好焉¶而不能用取其
名不必其實古之人有為之者郭公是也若人之¶心未
嘗不自謂已能善也而卒於不善為善之名豈易當哉
且題¶扁之設起於何人乎盤之銘几杖之書朝夕警省
淬厲以成其徳¶非&KR0247;外以為觀也今之揭於軒標於楣
大書以示於人者其果有¶志於自警乎抑將從事於詠
歌以為娛也屈子曰善不由外來名¶不可以虚作也古
<pb:KR4h0102_WYG_045-14a>
之人有衛武公者抑抑之戒陳於庭而睿聖之名¶垂於
後若是故歌詠乃有益也嗚呼詩不如抑人不如衛武
公則¶求者為徒求言者為妄言矣¶
　　題劉商觀奕圖<md:KR4h0102_SBCK_045-9a>¶右昔人臨唐劉商觀奕圖其曰李伯時臨茅君彦勒蘇
先生識蓋¶皆假設之云而其描寫模刻實俱妙絶不必
問其真作於何人也¶王生以采薪入山父母妻子待之
以食見奕者而躭觀之至於爛¶其斧柯豈所謂力本者
<pb:KR4h0102_WYG_045-14b>
哉比歸而親戚鄉黨咸非其舊可悼也已¶一夫一婦不
獲自盡伊尹恥之以戲迷愚人而使之老無所依其果¶
有是事耶神仙亦未仁矣¶
　　題王右軍蘭亭帖¶
王右軍抱濟世之才而不用觀其與桓温戒謝萬之語
可以知其¶人矣放浪山水抑豈其本心哉臨文感痛良
有以也而獨以能書¶稱於後世悲夫¶
　　書代祀馬援頌後　　　　　　　王　禕
<pb:KR4h0102_WYG_045-15a>
初王君廉使安南奉<md:KR4h0102_SBCK_045-9b>¶上㫖就齎白金若干兩具牲牢代
祀馬援於横州之烏蠻灘至則¶覩其廟貌頽壞因斥餘
金俾有司繕修之功畢始蕆事蓋以遂事¶為之也廉還
白於廷臣或謂非¶上本㫖格不敢聞乃洪武四年二月
十三日丁卯¶上御大本堂太師韓國公及禮部太常翰
林諸臣咸在焉廉因奏¶對之頃具言修援廟事¶上曰援
當時殺戮羣蠻過當故蠻俗今猶不共其祀耳為之修
廟¶良是也於是廷臣乃韙之謂廉善為使云
<pb:KR4h0102_WYG_045-15b>
　　大事記後記¶
東萊先生吕成公躬任斯道之重諸經既皆有所論著
而於史學¶尤長其用古䇿書遺法作大事記誠史家之
大法也當時朱文公¶蓋深服之謂自有史䇿以來無如
此書之竒者初公為是書務存<md:KR4h0102_SBCK_045-10a>¶古意故其與解題各自
為書今用春秋經傳相附之例以解題附¶見於各條之
下雖云非公之本意而庶㡬習其讀者獲便於觀覧¶間
竊以臆見復加蒐輯而補其一二不韙之罪則固所不
<pb:KR4h0102_WYG_045-16a>
敢逃也¶
　　書鄭子美文集後¶
鄭子美先生所為文余十年前嘗得其漢唐諸論頗病
其體制徃¶徃或出於繩墨心未之好也今年復獲其師
山集盡讀之觀其操¶議持論務辯道理談名義蓋汲汲
焉以扶植世教自見心歎服之¶於是乃愧向之知先生
之不能深也雖然以文求先生非知先生¶者欲論先生
當自其平生大節而觀之初先生隠居於鄉教人接¶物
<pb:KR4h0102_WYG_045-16b>
一體於風義至正中宰臣以名聞詔拜翰林待制兼有
上尊名¶幣之賜先生疾當世方奔競成習將有以抑之
則抗疏控辭其言¶曰臣問學之淺深他人不能知臣實
自知之所謂吾斯之未能信<md:KR4h0102_SBCK_045-10b>¶豈敢貪冒恩榮以自欺其
心酒與幣天下所以奉陛下陛下得以¶私與人臣不敢
辭名與器祖宗所以遺陛下使與天下之賢者共¶之陛
下不得私與人臣不敢受疏聞朝廷不之強也居無何
而干¶戈起徽城陷焉城守者將要致之使為用先生厲
<pb:KR4h0102_WYG_045-17a>
色拒之曰吾豈¶事二姓者邪因被拘囚郡中詘辱者久
而志不少變親戚朋友攜¶具餉之則從容為之盡歡且
告以必死狀其妻聞之使語之曰君¶茍死吾其相從地
下矣先生謂曰若果從吾死吾其無憾矣明日¶衣冠北
向再拜自縊而卒嗚呼先生於出處死生之際其大節
表¶表如此而世之以文求先生者豈足以盡先生乎况
求之以文者¶不觀其所以自見而徒徇夫言辭之末其
尤淺知先生矣唐司空¶表聖韓致堯所為辭章凡近纎
<pb:KR4h0102_WYG_045-17b>
靡無足多者而其處進退存亡能¶不失其正節義所在
君子蓋深許之其所為不朽者有在彼而不<md:KR4h0102_SBCK_045-11a>¶在此也予
懼夫人讀先生之文者如予向者之所病故竊志之以¶
為告世有知言者其必謂予能知人也哉先生名玉字
子美徽州¶人¶
　
　
　明文衡巻四十五

<pb:KR4h0102_WYG_046-1a>
欽定四庫全書
　明文衡卷
