# -*- mode: mandoku-view -*-
#+TITLE: 明文衡
#+DATE: 2015-09-23 10:33:19
#+PROPERTY: JUAN 81

<md:KR4h0102_SBCK_080-14b>¶<md:KR4h0102_SBCK_081-1a>¶
<pb:KR4h0102_WYG_081-1a>
欽定四庫全書
　明文衡巻八十一¶
　　　　　　　　　　　　明　程敏政　編

　碑¶
　　浡泥國恭順王墓碑　　　　　　胡　廣¶
永樂六年秋八月乙未浡泥國王麻那惹加那乃來朝
率其妻子¶弟妹親戚陪臣凡百五十餘人至闕下上表
貢方物¶上御奉天殿受其獻退即奉天門召與語象通
<pb:KR4h0102_WYG_081-1b>
其言曰僻壤臣¶妾誕被¶聖化思覩清光靡知忌畏輒敢
塵瀆又曰天以覆我地以載我¶天子以乂寜我我長我
幼處有安居食有和味衣有宜服利用備¶器以資其生
強不敢陵弱衆不敢欺寡非¶天子孰使之然也¶天子功
徳暨于我者同乎天地然天地仰而見跼而履惟<md:KR4h0102_SBCK_081-1b>¶天子
邈而難見是故誠有所不通僻陋臣妾不憚險遠浮詣¶
闕下以達其誠¶上曰嘻惟天惟¶皇考付予以天下子養
民天與¶皇考視民同仁予其承天與¶皇考付畀之重惟
<pb:KR4h0102_WYG_081-2a>
恐弗堪弗若汝言則又頓首曰自¶天子改元之初載臣
國屢豐和山川之藴珍寳者霅然而呈草木¶之不華者
&KR1218;然而實異禽蹌鳴而走獸率舞也臣國之老曰中國¶
聖人徳教流溢于茲臣土雖遠京師然為¶天子氓故矜
奮而來覲¶上嘉其誠優待禮隆錫予甚厚初賜宴于華
葢殿既連宴于¶奉天門毎宴則命公夫人宴其妻于内
館罷宴勅大官厚具獻<md:KR4h0102_SBCK_081-2a>¶食日命大臣一人待于所舎中
貴人専接伴盛其班張豐其廩餼¶入朝班次上公寵渥
<pb:KR4h0102_WYG_081-2b>
至矣踰月王忽感疾¶上命醫賜善藥調治遣中貴人勞
問旦暮相繼日命大臣視王疾¶差劇聞小瘳喜見顔色
王疾篤語其妻以下曰我疾貽¶天子憂念脱有大故命
也我僻處荒徼幸入朝覩¶天子聲光即死無憾死又體
魄託葬中華固當戀此所憾者受¶天子深恩生不能報
死誠有負指其子曰我即不起其以兒入拜¶謝¶天子誓
世世毋忘¶天子恩若等克如我志瞑目無憾矣十月乙
亥朔王卒得年二十¶有八¶上甚悼之輟正朝三日勅有
<pb:KR4h0102_WYG_081-3a>
司治喪具厚䘏典賜諡曰恭順遣<md:KR4h0102_SBCK_081-2b>¶使諭祭又遣使撫慰
其妻子王之妻拜使者曰乃下臣祚薄弗克¶負荷¶天子
深恩不能終事且沒有遺命以世世毋忘¶天子恩克守
其言則死猶不死矣王之妻之言亦可謂賢也已是¶月
庚寅以禮葬王于安徳門外之石子岡勅為文誌其壙
王父¶曰麻那惹沙那旺沙母曰剌失八的妻曰他係邪
子一人曰遐旺¶甫四嵗女二人以遐旺襲王爵賜以冠
服玉帶儀仗鞍馬服物¶器皿及金銀錦綺錢幣甚厚賜
<pb:KR4h0102_WYG_081-3b>
王妻以命服珠冠白金錦綺錢¶幣諸物其餘賜各有差
官王之弟施里難那那惹施里微喏那沙¶那那萬喏邪
三人俾輔遐旺詔有司立祠于王墓寘守墳者三¶户勅
建碑祠下命臣廣製刻文臣廣仰惟¶皇上綏寜宇内茂
揚天徳溥博周徧凡日月照臨之地皆心恱誠<md:KR4h0102_SBCK_081-3a>¶歸惟恐
或後奉琛秉贄之國綴集于庭嵗以萬數浡泥王去中
國¶累數萬里一旦舉妻孥弟妹親戚陪臣浮鉅海來朝
不以為難叩¶陛陳辭忠誠溢發其心堅確有如金石至
<pb:KR4h0102_WYG_081-4a>
其臨終之言尤惓惓屬¶其下以不忘¶天子恩聖徳漸漬
感動於人心其深如此於乎盛哉惟王賢達聰¶明忠順
之節始終一致宜其身被寵榮澤延後嗣用紀其實聲
為¶銘詩昭示無極以彰王之所以受恩深厚者由其誠
也銘曰¶
大明御天臣妾萬方孰不來享孰不來王猗歟浡泥邈
處炎徼感¶化來歸風騰雲趭曰婦曰子弟妹陪臣秩秩
稽顙趨抃甡甡跽曰¶天子作我父母我生我樂¶天子之
<pb:KR4h0102_WYG_081-4b>
祜戴天履地疇此幪帡翹首¶大明遹來獻誠<md:KR4h0102_SBCK_081-3b>¶天子曰吁
予統宇内綏爾于寜惟徳㒺逮王拜稽首萬嵗歡呼服¶
徳懐仁春育海濡國有山川匿其寳物靈發其藏不愛
而出荏苒¶草木惟葉蓁蓁煌煌者華有實其蕡異禽和
音鳴拂其羽走獸麌¶麌亦蹌以舞國黄耉曰聖化所漸
臣國雖逷臣心仰瞻¶天子嘉悦待以異禮宴勞錫賚有
厚而㫖云胡期月疾忽及之奄¶然而喪復悼而悲臨終
之言謂其遘痻死有弗忘¶天子深恩於乎賢王卓特超
<pb:KR4h0102_WYG_081-5a>
逸西南諸蕃靡堪王匹生者誠欵沒¶有諡銘爵于王嗣
世世其承有墳如堂有祠翼翼以妥王靈其永¶無斁王
雖不歸王聞孔彰¶天子恩隆萬世有光¶
　　故亞中大夫寜國府知府陳公之碑
　　　　　　　　　　　　　　　　楊士竒¶
公諱灌字同故廬陵城北吟谿里儒家祖以章父天經
皆以學行<md:KR4h0102_SBCK_081-4a>¶重鄉里公生數嵗而孤事母孝時巳卓卓有
鉅人志讀書一目數¶行而穎悟絶人族長老器之為延
<pb:KR4h0102_WYG_081-5b>
師敎之師不能應所求往往引¶去然益自砥礪嚮進既
冠睹元綱日壊私憂世且亂去習兵法環¶所居皆良田
築為塲圃而樹木焉人初莫測其意數年木鬱然行¶列
而四方冦盜蜂起遂募義勇以保障一鄉日屯聚士馬
而號令¶指麾於其間隠然一良將其敎練有方撫綏有
道人人為用時江¶西諸郡多陷於冦環其鄉數十里獨
頼以安者七年然志在保境¶而非有所圖利也陳友諒
既據江西其將熊天瑞者強禮致公與¶俱至九江公睹
<pb:KR4h0102_WYG_081-6a>
陳氏不足有為也去之甲辰春¶太祖髙皇帝克武昌公
因𢎞文館學士羅復仁詣軍門上謁¶髙皇帝與語竒之
留帳下數日公力陳救亂安民之說悉見聽納¶遂擢湖
廣行中書省左右司員外郎是冬入朝改中書省左司<md:KR4h0102_SBCK_081-4b>¶都事遂陞郎中明年陞大都督府經厯大將軍徐達北
征以公贊¶軍事既克泰州留公督築城之役不旬日竣
事朝廷遣使勞之¶命總制真州軍事丙午春除寜國府
知府階亞中大夫下車首詢¶民隠為興利除害増修先
<pb:KR4h0102_WYG_081-6b>
聖廟建學禮致師儒以敎俊秀士習一¶新建祀典祠壇
及驛館百廢皆舉為條格革兼並之俗覈欺隠之¶籍朝
廷取其戸帖一事行之天下宣城民田瀕江化城等十
六¶圩故堤峻薄遇衝決則水傷禾稼壊道路嵗以為患
公親為規畫¶築堤廣厚加舊數倍又伐巨石作水門以
時蓄泄民至于今賴之¶宣歙二水暴溢平地猝數丈民
危懼計無出走致巫覡禱神水勢¶益甚公曰巫覡焉知
事神躬禱于敬亭山神水患遂息所轄宣城¶諸邑踵元
<pb:KR4h0102_WYG_081-7a>
季之弊嵗民租無入官廩率書虚籍公至有發其事者¶
於是典司者皆忷忷懼得罪公私念此特循故弊弗革
耳非始造<md:KR4h0102_SBCK_081-5a>¶奸也颺言於衆曰吾以某月某日行視邑廩
葢俾得為計及期邑¶廩皆實而弊亦革有強盜四十八
人以刼舟麥當死獄巳具公聽¶其辭曰此愚民因舟漂
抵岸而挻引取之非素有合謀安得四十¶八人悉同法
府佐幕初皆難之後卒如公議坐先取者一人餘從¶減
論公風采凝峻訟者至庭片語之下情偽莫遁故人咸
<pb:KR4h0102_WYG_081-7b>
畏服而¶其為治務寛厚崇禮敎鮮失所之民三年政化
行焉既得代當去¶百姓耆老壯少皆有戀戀不忍之意
代者山東鞠騰霄素負才不¶讓觀公所設施嘆曰吾徒
當守而勿失也是年夏奉命督軍餉詣¶北平民胥悅趨
事又明年還京師省臺達官相知者爭欲薦於¶朝公皆
力辭遂謁告歸省先墓割田三頃建祠堂作義塾以訓
宗¶戚子弟居無何被召至京師未命卒於旅次洪武四
年某月日¶也享年四十有七秉清介之行重義輕利族
<pb:KR4h0102_WYG_081-8a>
姻鄉䣊匱乏有急並<md:KR4h0102_SBCK_081-5b>¶赴濟助間遇朋舊憂患狼狽倒囊
周之雖屢不厭非才行兼有者¶歟子男三廓卓坦孫男
三誠謹謙皆稱公之後坦尤忠信務義公¶沒將六十年
坦介越府長史周君忱求書公平生于石余於公¶同郡
知慕公乆遂考長史所為公傳及以聞諸鄉之君子者
叙次¶之而系以銘曰¶
猗嗟陳侯瑰瑋踔絶才邁羣倫識亦閎達越在童冠鉅
志嶷嶷有¶書有劔萬衆奚敵罹時孔棘衆懐兢兢奮庇
<pb:KR4h0102_WYG_081-8b>
其鄉屹如堅城孱弱¶盜名掉臂去之天之所興稽顙來
歸軍門之言敷臣之忠惟¶聖聰明日照海容簡其才猷
以贊政府匪直裨文亦既輔武宣城¶名邦實¶帝之畿嘉
其愷悌以寄&KR1137;嫠植之黍稷薅其稂莠民曰陳侯汝予¶
父母仁以為育義以為敎民曰陳侯汝時杜召遺惠在
民永思無<md:KR4h0102_SBCK_081-6a>¶斁遺澤在嗣世率于徳猗嗟陳侯惟吉之英
吉世有人視此刻銘¶
　　梁用之墓碣銘
<pb:KR4h0102_WYG_081-9a>
永樂十五年車駕廵狩北京¶仁宗皇帝在春宫監國南
京凡南方庻務惟文武除拜四夷朝獻¶邉警調發上請
行在若祭祀賞罰一切之務有司具成式啓聞施¶行事
竟則所司具本末奏達而巳¶上既有疾兩京距隔數千
里支庻萌異志者内結嬖倖飾詐為間¶一二讒人助於
外於是禁近臣侍監國者惴惴茍活朝暮間賴¶上明聖
終保全無事小人之計不能行然其意不已也㑹南京
有¶陳千户者擅取民財事覺令㫖謫交趾數日念其軍
<pb:KR4h0102_WYG_081-9b>
功貸之召還¶有言於¶上曰<md:KR4h0102_SBCK_081-6b>¶上所謫罪人¶皇太子曲宥之
矣遂殺陳千戸事連贊善梁潛司諫周冕既逮至¶上親
問之潛等具實對¶上顧翰林學士楊榮等曰事固無預
潛他日又諭禮部尚書吕宸¶曰事亦豈得由潛然猶未
悉陳千戸非出¶上命謫之也兩人者皆未釋有毁冕者
數言其佻薄放恣不可用¶遂並潛皆死非命十六年九
月十七日也士君子聞潛死皆嗟惋¶悼惜又相與出資
收殯之文明門外其妻時隨在北京慟夫非命¶哀毁不
<pb:KR4h0102_WYG_081-10a>
食數日亦死明年其家始啓殯歸而合葬於泰和縣某
鄉¶某原梁氏其先家長沙唐有進士曰震徙荆南又七
世曰勝用仕¶南唐為徴事郎徙今泰和又十世贈知吉
州曰逢吉二子皆仕宋¶伯君崇累官起居舎人兵部員
外郎直史館知鳯翔府仲君傑累<md:KR4h0102_SBCK_081-7a>¶官同知黄州府入為
翰林院編修官君崇五世孫蕃景定三年進¶士太常博
士知宣州改撫州生才可才可生彦卿彦卿生不移娶¶
陳氏元潮州儒學教授以道之孫生男子二人長即潛
<pb:KR4h0102_WYG_081-10b>
次混潛字¶用之自幼好學警敏嶷然有鉅人志嘗受經
於鄉先生王子啓及¶舅氏陳仲述入則浸漬不移先生
之敎父子兄弟討論切劘無虚¶日故所得率出其同輩
用之甫弱冠其文章論議巳馳騁頡頏諸¶先輩洪武丙
子選鄉試明年授四川蒼谿縣學訓導蒼谿僻遠過¶使
客終嵗無㡬人而山水可適其學者前此未嘗遇明師
用之樂¶得其地旦暮坐講席開諭辯析必盡其說諸生
皆忻忻有嚮進意¶稍暇獨行清流茂樹間吟咏自得又
<pb:KR4h0102_WYG_081-11a>
明年用薦除廣東四㑹知縣¶授承事郎推誠愛民剗宿
弊崇寛政臨之以平易導之以禮讓致¶勤撫字稍暇輒
就學舎親授業諸生嵗餘民咸悦服而爭訟息學<md:KR4h0102_SBCK_081-7b>¶校興
流徙來歸以累千計縣有瀧橋河世傳吏有亷平之政
即河¶水清自用之至訖其去河水澄潔可鑑又明年改
陽江又改陽春¶治之一如所以治四㑹者而陽春猺獠
環處稍不得所欲即獸怒¶跳蹶不可制用之待之如子
而不拘於法亦皆盡誠事縣令如父¶敬恭命令唯恐不
<pb:KR4h0102_WYG_081-11b>
及所厯之處將去人皆遮道留之不得至有流¶涕者永
樂元年召修¶太祖皇帝實録書成陞翰林修撰授承務
郎賜白金五十兩織¶金衣一襲文幣四表裏五年命以
本官兼右春坊右贊善進儒¶林郎時修永樂大典召至
四方儒學老成充纂修及繕寫之士㡬¶三千人人衆事
殷特命太子少師姚廣孝禮部尚書鄭賜總之¶巳而賜
卒命禮部翰林院就本院推舉才學服衆者代賜遂舉
用¶之用之方公明決莅事有程而惰慢放肆者胥不樂
<pb:KR4h0102_WYG_081-12a>
之相與誣其<md:KR4h0102_SBCK_081-8a>¶過於¶上召問具對云云¶上曰梁潛言是遂
抵造誣者罪於時以文事裨益¶皇太子尤為所重¶上幸
北京驛召赴行在八年南還十一年復扈從北京十三
年考¶禮部㑹試十四年南還明年復北狩將發親擇侍
從監國之臣時¶翰林獨留學士楊士竒特詔尚書夏原
吉吕震方賔舉一人副之¶遂以命用之其在¶皇太子前
累累進善言皆見嘉納而寵以賜賚是年考應天府鄉¶
試葢明年及於禍矣嗚呼用之闓爽宏毅耿介自執其
<pb:KR4h0102_WYG_081-12b>
智足以燭¶㡬其徳足以及物其才足以興理其自任之
重不肯下古人凡士¶君子哀而惜之夫豈以私用之也
哉用之之學通諸經尤長於詩<md:KR4h0102_SBCK_081-8b>¶易自十五六巳用意周
程朱張之書壯而益探其微為文章馳騁¶司馬子長韓
退之蘇子瞻亦間出莊騷為竒務去陳言出新意古¶詩
髙處逼晉宋所著有史論若干篇碑傳記序銘頌贊述
若干篇¶五七言古近體詩若干篇皆可傳後與人交藹
然有相輔之義人¶有過面誚之不為依阿取容及其能
<pb:KR4h0102_WYG_081-13a>
改懽好如初焉用之死時年¶五十有三娶楊氏子男四
果楘楫榆皆知務學果楘皆舉鄉貢未¶升二女長嫁袁
俊次嫁進士劉凖孫男㡬某某皆秀朗可望造物¶者殆
以是報之歟梁楊世婚姻家余長用之一嵗少學同業
壯而¶仕於朝同官知用之孰有深於余哉故其葬也宜
余銘而余銘之¶亦豈出乎其私哉銘曰¶
楩楠之蒼蒼可車可梁靈芝之煌煌瑞世之章曷其舉
之又中毁¶之夫毁于琢曷全于璞理有瞢瞢為善罔祐
<pb:KR4h0102_WYG_081-13b>
顔短跖長從古則有<md:KR4h0102_SBCK_081-9a>¶從古則有善者徒傷尚有傳者其
永不亡¶
　　前朝列大夫交趾布政司右參議解公墓碣銘¶
嗚呼此解公大紳之墓葬二十有二年矣其友楊士竒
始克序而¶銘之序曰解氏姬姓其先居鴈門唐同州刺
史琬之孫隠為蘄州¶司户參軍始家廬陵之同水鄉參
軍六世孫盛遷吉水邑中世有¶科第至諱夢斗宋太學
上舎生諱應辰元髙安縣學敎諭生諱子¶元舉進士授
<pb:KR4h0102_WYG_081-14a>
安福州判官兵亂守節死生開先號筠澗娶髙氏進¶士
若鳯之子公之父母也公諱縉字大紳自幼穎悟絶人
五嵗父¶敎之書應口成誦七嵗賦詩有老成語十嵗日
誦數千言終身不¶忘十三盡讀四書諸經貫穿其義理
老長不能難也而文思溢發¶十八舉江西鄉試中第一
洪武廿一年㑹試禮部中第七¶廷試讀巻者以所對䇿
論過髙抑置第三甲時兄綸及女弟之夫<md:KR4h0102_SBCK_081-9b>¶黄金華同登
第¶太祖髙皇帝喜其一家三人出仕授綸禮部祠祭主
<pb:KR4h0102_WYG_081-14b>
事公與金華¶皆中書庻吉士日侍左右甚見愛重閒暇
數召兩人論議考其所¶學一日諭公曰爾試舉今施政
所宜直述以聞退即具奏大概¶言¶陛下得國之正非唐
宋所及取天下於羣盜救生民於塗炭徐定¶燕都市不
易肆而女寵外戚寺人藩鎮之患消融底定皆處之有¶
法矣不邇聲色不殖貨利不為逰畋皆逺過漢唐宋之
君而無愧¶三代聖王矣惟願喜怒一聽於天理而推誠
任使不以察為明又¶言¶陛下拳拳於畏天畏鬼神治民
<pb:KR4h0102_WYG_081-15a>
治強暴然畏民者畏天之本治心¶者治民之本又言令
不必數改數改則民疑刑不宜太繁太繁則<md:KR4h0102_SBCK_081-10a>¶民玩法司
近有朋姦㒺上倚法為姦二條下人殆難措手足矣又¶
言¶御覽之書宜集唐虞夏商周孔及濓洛關閩之言隨
事類别以備¶勸戒又言六經殘缺莫甚禮樂宜正禮經
及訪求審樂之儒作樂¶書又言祀天宜復掃地之規尊
祖宜備七廟之制太常非可以肄¶俗樂又言僧道之壯
者宜黜之使復人倫經呪之妄者悉火之以¶杜誑惑斷
<pb:KR4h0102_WYG_081-15b>
瑜伽之敎禁符式之科絶鬼巫破淫祀以底善治又言¶
進人當擇賢否授職當量重輕今大誥有不為君用之
罪則仕者¶不復擇矣又言古者鄉隣善惡必記今雖設
申明旌善二亭而無¶黨庠鄉學之敎互知之法雖嚴訓
告之方未備宜取古人治家睦¶隣之法若古藍田吕氏
鄉約及今義門鄭氏家範布之天下世臣¶大族率先以
勸旌之復之為民表率而致治不難矣又言易曰王<md:KR4h0102_SBCK_081-10b>¶公
設險以守其國重門擊柝以待暴客而近世狃於宴安
<pb:KR4h0102_WYG_081-16a>
墮城池¶銷鋒鏑諱言兵事以為天下已治一旦或有不
測之虞何以為備¶宜勅有司以時整葺寛之嵗月守以
里胥額設弓手課之射敎¶民以農隙兼習兵且乞設武
舉以收英才又言宜廣鄉校前代多¶有書院有學田有
貢士莊宜修復以敎養賢士又言極刑之禁慮¶有遺才
給配婦人恐傷節義既奏¶上嘉其識正公素與兵部尚
書沈溍不合溍奏公入部堂索皂𨽻¶語嬉慢非禮¶上慮
公優閒怠逸即除江西道監察御史葢以繁劇玉成之
<pb:KR4h0102_WYG_081-16b>
也時¶都御史袁泰怙勢家人横恣諸道御史欲糾之無
敢執筆為章者¶公揮筆立就厯舉其過章上雖曲宥泰
而一時多其直¶上又慮公少涵養將為衆所傾召其父
至諭曰才之生甚難而大<md:KR4h0102_SBCK_081-11a>¶器者晚成其以而子歸益進
其學又諭公曰朕於爾義則君臣¶恩同父子其歸益盡
心於古人後十年來朝朕大用爾遂侍父¶歸公天分髙
又感¶上大恩歸益自勵而造詣深矣數嵗¶髙皇帝上賔
公趨赴臨權臣忌公者謂赴臨非詔㫖遂謫河州¶嵗餘
<pb:KR4h0102_WYG_081-17a>
權臣黜召還以為翰林待詔¶太宗皇帝入嗣大位首索
公既見置諸左右深信任之時¶朝廷詔勅與凡大制作
咸出公手毎預密議寵賚加厚陞侍讀數¶月陞侍讀學
士奉訓大夫¶上初與武臣邱福等二三人議建儲文臣
惟金忠預皆靖難時¶股肱也武臣咸請立¶皇第二子髙
煦謂其有扈從功<md:KR4h0102_SBCK_081-11b>¶上不聽福等叩首請不巳終不聽遂
召公預議事定然秘未發明¶年册¶仁宗皇帝為皇太子
封髙煦為漢王進公翰林學士兼右春坊大¶學士奉議
<pb:KR4h0102_WYG_081-17b>
大夫又明年福等所初議頗泄於外髙煦素不樂公言¶
於¶上曰藩府之舊無泄者其縉泄之遂出公為廣西布
政司右參議¶授朝列大夫又以李至剛言公怨望改交
阯八年入奏事時¶車駕還髙煦言解縉瞰¶上遠出覲¶儲
君徑歸無人臣禮遂徴下獄後三年以病死獄中素所
交逰出¶資斂之外兄髙建春歸其柩葬之髙氏公死後
家徙邉¶仁宗皇帝臨御特赦還而官其從子禎期為中
書舎人公仕前<md:KR4h0102_SBCK_081-12a>¶後不十嵗為庻吉士再嵗御史未滿嵗
<pb:KR4h0102_WYG_081-18a>
為學士四嵗兩贊外藩皆¶席未暖初修¶髙皇帝實録及
永樂大典皆為總裁考㑹試者一讀廷試巻者二¶聲名
在天下藉甚敦孝友重義輕利遇人憂患疾苦輒隠於
心茍¶可用力盡意為之篤於故舊及名賢世家之後喜
引㧞士類或誚¶其汎愛者終不為變襟宇濶略不屑意
細故而表裏洞達絶崖岸¶雖野夫穉子皆樂親之求文
與書者日輻輳率與之無厭倦意或¶言有不當與者笑
曰雨露豈擇地而施哉且人孰不可與進者不¶畏彊禦
<pb:KR4h0102_WYG_081-18b>
承運庫官張興恃寵而横嘗笞擊人於左順門下公過
之¶叱興御座在此敢爾違犯禮法乎興雖忿公然不敢
應一語遽¶俛首斂退同官治職事或有失悞公在¶上前
率引為已過明於知人<md:KR4h0102_SBCK_081-12b>¶太宗嘗與論羣臣御筆書蹇義
等十人名命各疏于下十人¶者皆¶上所信任政事之臣
亦多與公善而具以實對於義曰其資厚重¶而中無定
見於夏原吉曰有徳有量而不遠小人於劉雋曰雖有¶
才幹不知顧義於鄭賜曰可為君子頗短於才於李至
<pb:KR4h0102_WYG_081-19a>
剛曰誕而¶附勢雖才不端於黄福曰秉心易直確有執
守於陳瑛曰刻於用¶法好惡頗端於宋禮曰戅直而苛
人怨不恤於陳洽曰疏通警敏¶亦不失正於方賔曰簿
書之才駔儈之心既奏¶上以授¶仁宗曰李至剛朕洞燭
之矣餘徐驗之¶仁宗因問公建文所用諸人對曰此皆
洪武中人才徃事不足論¶巳遂問尹昌隆王汝玉對曰
昌隆君子而量不宏汝玉文翰不易<md:KR4h0102_SBCK_081-13a>¶得所惜者市心耳
後十餘年¶仁宗出其所奏十人者示士竒且諭之曰人
<pb:KR4h0102_WYG_081-19b>
率謂縉狂士縉非狂¶士向所論皆定見也公之文雄勁
竒古新意疊出叙事髙處逼司¶馬子長韓退之詩豪宕
豐贍似李杜其敎學者恒曰寜為有瑕玉¶勿作無瑕石
書小楷精絶行草皆佳其卒以永樂十三年正月十¶三
日春秋四十有七配徐有賢徳子男二禎應卒於徙所
次禎亮¶孫男女各二¶太宗皇帝初召翰林七人入内閣
其三出廬陵公與胡公光大及¶士竒也三人相與厚而
相知深今獨士竒在胡公墓上之石士竒¶書之公墓石
<pb:KR4h0102_WYG_081-20a>
未有書其可不書銘曰¶
千里之足越國過都或一蹶之不虞楩楠百尋其寸之
螙寜見揭¶於匠輸郁乎紛紛五采承日競瞻望以忻快
何泯沒之遄疾干將<md:KR4h0102_SBCK_081-13b>¶地下其神不死尚有光華天漢之
涘¶
　
