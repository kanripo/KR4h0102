# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:01.822647
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0454-037皇明文衡-卷之三十七.
<pb:KR4h0102_SBCK_037-1a>¶
皇明文衡卷之三十七¶
　　記¶
　　　常熟縣重建城隍廟記　吳訥¶
昔在¶
太祖高皇帝恭膺天命作四海神人之主爰念元季綱淪¶
法斁祀典瀆糅不經馴致禍災荐起民墜塗炭廼屢勤¶
睿思建立制度正名定分爲萬世成憲&KR0002;郡邑城隍廟亦其¶
一也&KR0004;洪武元年戊申　詔封天下城隍神在應天府者以¶
帝在開封臨濠太平府和滁二州者以王在凡府州縣者以¶
公以侯以伯時常熟循元制爲州得封城隍神曰鍳察司民¶
城隍&KR0149;祐侯二年已酉州改爲縣三年庚戌　詔定嶽鎮海¶
瀆俱依山水本稱城隍神號一體改正仍頒格式盖造廟宇¶
<pb:KR4h0102_SBCK_037-1b>¶
屏去閑雜及泥塑神像於是改題木王曰常熟縣城隍之神¶
知縣田義以舊廟在縣西十歩者基地湫隘改造于西隅衮¶
綉坊北卽今廟是也四年辛亥特　勑郡邑里社各設無祀¶
&KR0017;神壇以城隍神主祭鍳察官吏人民善惡以貽福禍未幾¶
復降儀註新官赴任必先謁廟與神立誓期在隂陽表裏以¶
安下民祝詞儀註出自　宸𠂻　聖謨洋洋發明福善禍&KR0075;¶
之機以警飭下臣至矣然吾邑建廟垂七十餘載朽蠧剥落¶
日就頽圯今知縣事郭南&KR0055;懼無以掲䖍妥&KR0149;躬損俸貲以¶
爲衆偈僚屬吏民相與恊𦔳乃市材僦工經始於正綂庚申十¶
月落成于次年二月堂寢門廡宏壯軒豁視昔有加適予致¶
政歸老耆民時　龔鼎等相率謁文垂示永乆予惟明有禮¶
樂幽有&KR0017;神古昔聖帝明王罔不以事神治民爲先務城隍¶
<pb:KR4h0102_SBCK_037-2a>¶
之祀經典弗載盖後人因其保障民生以義而起也迨宋姚¶
鉉編唐文粹始載乾元中李陽氷縉雲城隍祠記然無所謂¶
封爵配位也及元草廬先生吳&KR0697;記江州城隍廟後殿則曰¶
江右列郡以漢潁隂侯&KR0517;嬰配食　侯嘗定豫章諸郡而然¶
歟自後繁䙝日甚　聖明綂御窮神知化始遂更正歴歳云¶
乆或罔克遵今吾邑得賢令屏除土偶鼎建祠宇將見神罔¶
怨恫物無疵癘邑人之幸豈淺淺哉予耋眊筆硯乆絶兹今¶
弗拒衆請者盖欲昭掲　聖制以示後人俾勿至千違墜也¶
恃曰不愆不忘率由舊章後之作邑君子曁鄉&KR0022;友士尚鍳¶
兹哉¶
　　　有恒堂記¶
粤昔永樂&KR0004;訥祗　命訓文臣子弟于禮部部貳卿高宻儀¶
<pb:KR4h0102_SBCK_037-2b>¶
公以德學輔導¶
景陵于孫宮休沐之暇迎予至其有恒齋指齋扁曰制自束¶
髪讀書曁登仕版以迨于今兹一惟有恒是式盖人一心全¶
具天理惟有恒者不貳其心故天理流行日用之間凡忠君¶
孝親善兄弟夫婦朋友以及應接事物何莫非是理所推乎¶
今吾年巳耆艾諸兒悉令歸耕惟季子銘留侍兹幸親硯席¶
望以是訓勉之銘字子新少予僅十歳嗜學罔怠未幾予以¶
病免歸子新依依不忍爲别洪熈更化予承乏六察子新給¶
事黄門　特詔贈公太子少師謚文簡予與子新胥晤未嘗¶
不以公言爲勉也後予陞典留臺子新𣈆職翰林¶
上在御之五年巳未歳予以老病詣　闕懇求納禄得請致¶
事子新謁予寓&KR0492;曰先生榮還有恒之義望筆授之俾得朝¶
<pb:KR4h0102_SBCK_037-3a>¶
夕視惕匪銘一巳之幸亦後人之幸也予聞語之曰子之先¶
公之言至矣雖然晦庵朱先生又有云恒者常乆之意必守¶
貞而後得所常乆之道三復斯言則書所謂世篤忠貞詩所¶
謂勿替引之子新與後人所當兢兢加勉者焉夫如是則庻¶
克綿先公之澤而報　列聖鴻恩于無窮也子新作而請曰¶
幸書以授於是乎書¶
　　　大喜峯口關城興造記　蕭鎡¶
今上卽位之明年　勑都察院右僉都御史鄒來學方今虜¶
㓂未靖守禦莫先於謹𨵿隘其自山海以西至¶
天壽山以東千餘里之地𨵿城屯堡爾其悉疆里之軍務處¶
置聽以便宜公拜手稽首畢因仰而言曰於乎¶
皇上所以委任者至矣我何敢不力以欽承　休命先是醜¶
<pb:KR4h0102_SBCK_037-3b>¶
虜入㓂自白羊紫荆諸𨵿皆失利時公守喜峯口虜騎徃徃¶
出没山谷窺我利便近邉之民爲之警优公爲親歴邉境相¶
地之險易曰多寡在人而捍禦之廣斥堠謹烽燧虜不敢犯¶
民用以寧及有是　命時鎭守則有尚膳&KR0101;郁公永總兵則¶
有都督僉事宗公勝左右叅將則有都指揮僉事胡鏞馬榮¶
公與之謀曰郷者緩急預備一時&KR0096;宜耳經乆之計當如¶
聖諭衆咸是之議以克合乃經營隠度以繕治之不獨喜峯¶
口而已其他董家羅文諸峪劉家界嶺一片石諸口廣者百¶
餘丈狹者數百尺皆築城以障其缺舊所有者乃增高之爲¶
門以便我軍之出入通水道者則制爲水𨵿城之外爲濠濠¶
之外爲墻山之峻者削之爲壁谿峪蹊徑凡人跡可通者盡¶
築焉盖東西千餘里間營壘相望高&KR0055;堅壯足以經乆誠所¶
<pb:KR4h0102_SBCK_037-4a>¶
謂金城湯池固也公又以謂諸關獨喜峯口鉅鎮外夷朝貢¶
道所以由乃爲城樓以示壯&KR0026;樓高四丈深廣稱之名曰鎮¶
遠樓經始於景㤗壬申之七月落成於癸酉之四月力取於¶
守禦之卒而兵不知勞材取於山谷之産而民不知費人見¶
其功之成而不知其何以爲之也於是其將吏相與告於宗¶
公曰都憲公受¶
上命疆里而公式克恊心同力以㡳於成不有紀&KR0274;其何以¶
示後宗公曰然乃以書屬翰林編脩劉宣請於予古之爲天¶
下者不病乎其有患恒病乎其無備不病乎無其備恒病乎¶
難其人夫事機之來無常也惟禦有其備則雖有一朝之患¶
不足爲吾害備不先具使經理有其人則雖遇弊敗之餘猶¶
足成吾功故曰惟在得人而巳北邉當永樂宣德中承平日¶
<pb:KR4h0102_SBCK_037-4b>¶
乆無事脩治正綂以來盖頽&KR0549;極矣¶
聖天子臨御赫然述中興之業乃始汲汲於斯當此時受命¶
而徃者肩背相望雖極一時之運然其間苟簡就功者猶或¶
有之獨公毅然以爲巳任而凡將佐與同事者皆効力相成¶
故其所建立堅乆不&KR0549;使國家恃之晏然無復後顧之憂此¶
盖千萬世永逺之績豈一時之功也哉昔周盛時有獫狁之¶
難朔方之城寔命南仲而南仲克脩厥職卒收獫狁于夷之¶
效出車之雅藹然詠於當時而傳之至今今公之任則南仲¶
之任也而能盡心如此醜虜之首巳見今日矣使當時大手¶
筆一爲紀之豈不與出車之烈並傳邪顧予之鄙烏足以及¶
此而宗公適以請特爲考其始末之槩論著之俾爲天下國¶
家者知治之責在於得人而後之任此者當思所以善&KR0071;之¶
<pb:KR4h0102_SBCK_037-5a>¶
也¶
　　　賜遊西苑記　李賢¶
天順已卯首夏吉日¶
上命中貴人引賢與吏部尚書王翺數人遊西苑明年亦如¶
之又明年亦如之&KR0004;入苑門卽臨太夜池蒲葦盈水際如劍¶
戟叢立芰荷翠潔清目可愛循池東岸北行榆柳森挑草色¶
鋪岸如茵花香襲人行百歩許至椒園松檜蒼翠果樹分羅¶
中有圓殿金璧掩暎四面豁厰曰崇智南有小池金魚作陣¶
遊戯其中西有小亭臨水芳木匝之曰翫芳又北行至圓城¶
自兩掖洞門而升上有古松三株枝榦槎牙形狀偃蹇如龍¶
奮𤓰拿空突兀天表前有花樹數品香氣極清中有圓殿巍¶
然高聳曰承光北望山峯嶙峋崒嵂俯瞰池波蕩𣻌澄澈而¶
<pb:KR4h0102_SBCK_037-5b>¶
山水之間千姿萬態莫不呈奇獻秀於几窓之前西有長橋¶
跨池下過石橋而北山曰萬歳恠石參差爲門三自東西而¶
入有殿倚山左右立石爲峯以次對峙四圍皆石贔屭齦齶¶
蘚封蔓絡佳木異草上偃旁綴樛葛薈翳兩掖疊石爲嶝崎¶
嶇折轉而上巖洞非一山畔並列三殿中曰仁智左曰介福¶
右曰延和至其頂有殿當中棟宇宏偉簷楹翬飛高挿於層¶
霄之上殿内淸虚寒氣逼人雖盛夏亭午暑氣不到殊覺神¶
&KR0026;瀟爽與人境隔異曰廣寒左右四亭在各峯之頂曰方壷¶
瀛洲玉虹金露　中可跂而息前崖有壁夾道而入壁間四¶
孔以縱&KR0026;覧而宮闕峥嶸風景佳䴡宛如圖𦘕下過東橋轉¶
峯而北有殿臨池曰凝和二亭臨水曰擁翠飛香北至艮隅¶
見池之源云是西山玉泉逶迤而來流入宮墻分𣲖入池西¶
<pb:KR4h0102_SBCK_037-6a>¶
至乾隅有殿用草曰太素殿後草亭𦘕松竹梅於上曰歳寒¶
門左有軒臨水曰遠趣軒前草亭曰會景循池西岸南行有¶
屋數連池水通焉以育禽烏有亭臨水曰暎輝又南行數弓¶
許有殿臨池曰迎翠有亭臨水曰澄波東望山峯倒蘸於太¶
液波光之中黛色嵐光可掬可挹烟靄雲濤朝暮萬狀又西¶
南有小山子遠望欝然日光横照紫翠重疊至則有殿𠋣山¶
山下有洞洞上石巖横列宻孔泉出迸流而下曰水簾其淙¶
散激射飛薄濺&KR0904;㝡爲可玩水聲泠泠然潜入石池龍昻其¶
首口中噴出復潜繞殿前爲流觴曲水左右危石盤折爲徑¶
山畔有殿翼然至其頂一室正中四靣簾櫳欄檻之外奇峯¶
回互茂樹環擁異花瑶草莫可名狀下轉山前一殿&KR0055;静高¶
爽殿前石橋隠&KR0002;虹起極其精巧左右有沼沼中有臺臺外¶
<pb:KR4h0102_SBCK_037-6b>¶
古木叢高百烏翔集鳴聲上下至於南臺林木隂森過橋而¶
南有殿靣水曰昭和門外有亭臨岸沙鷗水禽如在鏡中遊¶
覧至此而止大官珍饌極其醉飽以歸夫一張一弛文武之¶
道賜遊西苑有弛之意焉然張可乆而弛不可多以歳計之¶
弛&KR0138;一日則又未嘗不致謹也於是乎記¶
　　　臨&KR0055;軒記¶
予天順癸未之夏構小軒於後庭之中扁曰臨&KR0055;盖取小旻¶
詩中如臨&KR0055;淵之義客有見者感焉請更之曰子爲是軒乃¶
燕息之所身之所安也今以臨&KR0055;名之則危之也毋乃不可¶
乎予曰子言雖似然未知名軒之意也且危之者固所以安¶
之也苟無危之之心而欲身之安者鮮矣是以古之聖賢兢¶
兢業業無時而不戒謹恐懼故能免夫敗亡之禍易曰其亡¶
<pb:KR4h0102_SBCK_037-7a>¶
其亡繫于苞桑孔子於繋辭賛之曰危者安其位者也亡者¶
保其存者也又曰危者使平易者使傾豈惟易道爲然凡詩¶
書春秋禮樂之道莫不皆然而戒謹危亡之&KR0003;未嘗為第二¶
義也然則後世之士有志於聖賢之道者其存心行己亦惟¶
如是而巳不然則必至於慢易而傾覆之矣此名軒之意也¶
况予濫居宥宻之地所謂在四而多懼者可不危乎假使處¶
豫亦必如六二之介于石不終日可也豈可狃於安樂躭戀¶
不巳而至於溺哉客乃撫然曰吾之所知者近也&KR0002;子之言¶
其所知者遠也語曰人無遠慮必有近憂子其庻幾無近憂¶
矣乎斯軒斯名誠不可更於是乎記¶
　　　河南府學四賢堂記　劉定之¶
河南府儒學明倫堂在大成殿東都御史王公暹以爲堂東¶
<pb:KR4h0102_SBCK_037-7b>¶
而殿西則是師生講習之處尊而聖哲祀享之處卑也乃於¶
殿西𨻶地復構新堂以夾殿於其中而新堂之所祀者邵康¶
節程明道伊川盖皆其鄉賢得從祀于先聖者也今年予以¶
使事至河南𫉬祗謁焉退而思之司馬文正亦嘗居此而亦¶
得從祀者斯堂之祀不與何也以蹟言之&KR0002;必世家於斯然¶
後爲其鄉則惟兩程夫子爲然爾康節自共城來今安樂窩¶
其遺墟也文正自涑水來今獨樂圍其故址也蹟之暫寓皆¶
如此爾今旣巳有康節矣奚可以無文正至論其德則熈寧¶
變法之&KR0004;廷爭謇諤學士君實御史伯淳相唱和也元豐退¶
居之際養晦著書皇極經世通鑑資治相符𢍆也元祐更化¶
之秋旋乾轉坤光居宰府頥在經筵相表裏也德之頡頏又¶
如此又豈可以祀卲程而遺司馬哉明日予與太守虞君廷¶
<pb:KR4h0102_SBCK_037-8a>¶
璽教授鍾君旻曁其同僚諸君㑹别於東𨵿語及之皆&KR0794;然¶
以爲宜無異辭乃定議祀四賢其序先邵次司馬次兩程以¶
齒也余爲記且繫以銘曰¶
河洛土中大賢所萃維兹四賢當宋盛際或隠巖穴或起科¶
第或居侍從或正宰揆孰能洞&KR0026;三才萬物鞭駕風霆&KR0677;躡¶
天月曰惟邵子林下豪傑孰能用世功烈峩巍平視韓富仰¶
儕臯䕫而又傳道爲學者師曰惟司馬廟堂表儀孰能並峙¶
一家弟兄伯&KR0002;春和季如秋清猶夷猶惠可顔可曾繩&KR0071;前¶
哲梯階後英曰惟兩程聖門榦楨同時四賢百世仰希禮殿¶
從祀遍于海涯矧兹鄉里宜有專祠祠以敬賢希以爲巳香¶
火堂亭簡編窓几郡侯師生來遊來止際兹¶
聖明其&KR0071;高&KR0100;¶
<pb:KR4h0102_SBCK_037-8b>¶
　　　句容曹氏祠堂記¶
南京吏部尚書句容曹公昔者以書來告予曰義於里居構¶
祠堂以奉先世願有以記之予諾焉而未果旣而公&KR0162;舘其¶
子中書舎人冕歸奉㐮事畢來謝¶
上命塟祭之　恩見予伸公前請予問祠堂之制冕曰在正¶
寢東遵紫陽家禮也楹止於三不爲高廣因地勢也&KR0627;堊丹¶
靑之飭踰於他室重其先也且公官秩之所當爲也又曰公¶
之神主旣入于祠堂而昭穆之序改題逓遷矣則今所祀者¶
禰之龕也祖之龕也曾之龕也其所躬至與所追榮之官號¶
皆吏部尚書也而冕之不肖尚得列職文𫟍以其所&KR0170;禄供¶
祀事不下儕於禮所謂無田則薦孟子所謂牲殺噐皿衣服¶
不備不敢以祭者嗚呼先父之所以荷受¶
<pb:KR4h0102_SBCK_037-9a>¶
聖恩顯其先而幬䕃其後者於此亦可以見之矣奚可以不¶
見録于君子乎予曰然世之稱爲士大夫者鮮不致美其宫¶
室以爲已所居之計而求垂諸子孫於安其父祖之神則或¶
忘夫爲之所此其意將謂夫化者爲罔知矣是豈得爲仁乎¶
將謂夫體&KR0334;藏墓封樹崇茂拜掃以時宜在彼爾無事乎此¶
也是豈得爲知乎將謂夫吾能顯親掦名務其本矣而祠以¶
祀之特其文爾殆不足爲是豈得爲禮乎仁者事亡如存追¶
遠如近知者知送形而徃迎精而返之依乎胤嗣也禮者無¶
本不立無文不行奚可偏廢哉子之先公舉斯典也三德備¶
矣&KR0002;夫子之不忘&KR0071;述斯亦可謂能子也乃記之¶
　　　遊梁氏園記¶
梁氏園在今京師西南五六里其外有舊城舊城者唐藩鎮¶
<pb:KR4h0102_SBCK_037-9b>¶
遼金别都之城也元遷都稍東於是舊城東半遂入于朝市¶
間全無跡可見而西半猶存號爲蕭太后城卽梁氏園所在¶
也蕭太后者遼后皆以蕭爲姓有子爲帝則太后别居宫城¶
繞部屬故其亡也末帝淳之妻猶得獨存稱太后以至其國¶
踰年乃㓕也或謂此雖遼金都城而非唐藩鎮城不然也唐¶
時此爲范陽藩鎮安史反後改名盧龍而所治幽州薊縣不¶
改今移薊以名州移盧龍以名衞各去此數百里其實唐之¶
盧龍與薊在此也惡得非唐藩鎮舊城乎遼金不因藩鎮以¶
爲都而&KR0154;因乎稽諸史志遼金又&KR0154;嘗創建都城乎其城僅¶
存土爾甓皆爲人取去今取猶未巳其土皆真黄土人取之¶
和煤炭以燒亦有卽之作墓者以其猶高堅也予徃遊之日¶
去清明節未乆挿&KR0068;挂&KR0083;近遠在目嗟乎昔之在此地者以¶
<pb:KR4h0102_SBCK_037-10a>¶
臣叛主用夷猾夏自唐中葉迄元季世七百年矣小而䑕拱¶
豕伏大而虎吞龍元孰得窺之哉天旋地轉時移事改而懦¶
夫竪子持畚鍤以斸甓掘土焉就其構樓櫓立麾盖喑嗚叱¶
咤之故處而塟埋&KR0152;泣引紼掩&KR0209;焉因其頽垣&KR0549;墉而增高¶
&KR0024;缺以障朔風延夕暉蓺羣芳於是吾儕得以息朝署之迹¶
櫖林野之興焉俛仰古今感&KR0099;多矣可以自幸夫¶
聖明之不易遭也是日園中牡丹皆半謝盖京師氣候牡丹¶
開於榖雨後於候爲鳴鳩拂其羽戴勝降于桑之間予徃乃¶
立夏&KR0004;故巳過也同逰者柯學士孟時相約携具皆甚儉園¶
有龍槐共酌其下而歸去時㣲風埃中道憇一寺正綂中太¶
監僧寳所建非數萬金不能成僧寳没于土木有像在寺歸¶
時風止過¶
<pb:KR4h0102_SBCK_037-10b>¶
太宗潜龍時所建天王寺其規制視前寺僅三之一云¶
　　　重修豫譲橋記　倪謙¶
距趙城南幾十里水自東山來横亘於道古有橋架水上以¶
濟行旅卽戰國義士豫譲死所也代乆傾圯於水褁足經是¶
者咸病焉知縣事吳橋何君友聞於正綂辛酉由進士出宰¶
於斯興踣起廢有爲有守歳甲子秋八月嘗出按行至水涘¶
爰仰遺烈惕然懐感乃&KR0003;駕召諭父老曰&KR0002;知夫豫譲之所¶
以義乎昔臣事智伯感其國士之遇及智伯爲趙㐮子所㓕¶
壌地三分家無噍𩔖而譲以死報之挾匕首入其宫中塗厠¶
以兾得志於㐮子也至&KR0013;覺獲幸得釋又&KR0238;身變容吞炭變¶
音違妻拒友必欲成其志去伏於此橋下俟㐮子出而圖之¶
復&KR0013;覺獲竟斬其空衣而死屢仆屢起畧不少變雖未得扼¶
<pb:KR4h0102_SBCK_037-11a>¶
其喉揕其胷而一念之加于㐮子者固巳盡矣此其義何如¶
也譲旣死於此橋其&KR0149;爽將不亦依於此橋乎今頽缺㫁壞¶
民病于渉無譲猶將舉焉矧有譲之烈乎昔南國愛甘棠不¶
忍伐以召伯生憇於此故也則夫死於此者能不加愛而忍¶
視其廢乎大義耿耿誠足爲委質事人之法吾將表其跡以¶
風厲吾民爾謂何如父老咸稽顙曰諾於是首捐俸資裒輿¶
情所樂𦔳計得錢&KR0002;干緡乃募工甃橋以石中劵水竇土隆¶
旁殺廣二丈長倍之高一丈五尺爲祠堂橋西以妥其&KR0149;費¶
不在官役罔及民踰月功以成告是年冬君朝會京師過予¶
家屬記其事予以君斯舉得三善焉夫追復古跡俾前人之¶
遺烈以彰義之發也俾行旅之濟渉以便惠之及也俾斯民¶
之趨向以&KR0134;仁之推也一舉三善其可謂能知爲政不有過¶
<pb:KR4h0102_SBCK_037-11b>¶
於鄭僑也歟代之理人者非法令所急不皆加之意君獨急¶
法令所緩&KR0002;此非賢而有才殆將有不暇也君在壬戌癸亥¶
歳嘗修建中鎭伏羲媧皇三廟又嘗修宣聖廟以曁城墉壇¶
墠罔不完固其規畫率𩔖此務民義敬&KR0017;神君有之矣因併¶
記之以告於後之人¶
　　　楊州府重修養濟院記　劉珝¶
皇上踐祚之&KR0004;百政一新軫念困窮之心尤&KR0548;&KR0548;然故¶
明詔之下首及之且　令有司無俾乞食於市大哉¶
聖心卽古文王懐保小民惠鮮鰥寡之心也(臣)珝因憶去歳¶
侍講　春宫至書之無逸篇言文王於小民則懐保之於鰥¶
寡則惠鮮之遂及時事數十　天顔豫恱雖不形諸言寔深¶
有𢍆於心(臣)珝於斯有以知¶
<pb:KR4h0102_SBCK_037-12a>¶
皇上眞大有爲之君可以登三邁五而漢唐宋英君誼辟不¶
足較也斯人之福何啻萬萬肆其&KR0004;政郤貢獻减財賦罷諸¶
道鎮守官無非爲民而以窮民尤民之㣲者故特加之意焉¶
皇上愛民之仁&KR0002;此其任事之臣體¶
皇上之心者固有之矣然有行之而不竟者有視爲故常者¶
皆&KR0055;可惡也至以忠義自許以蒼生爲念侃侃焉特立不阿¶
不待啓之而政以行不伺激之而仁以著陜右王君公度一¶
人而巳君昔爲給事以誅奸臣功超擢都臺督理漕運大得¶
江淮之心及其旣去人心&KR0002;失慈母及今再起人心&KR0002;得慈¶
母君何以得此於人人哉亦惟以仁而巳君於可爲之事知¶
無不爲自淮以南南北數千里吏之墨者黜之事之壅者通¶
之民之離者合之法令大行輶車所至民必焚香望拜天順¶
<pb:KR4h0102_SBCK_037-12b>¶
癸未君廵撫至揚首以養濟院詢于有司仍躬造其所舎宇¶
歳乆寖用圯壞且狹隘弗可容衆君設法修復不勞於民輦¶
石陶甓鳩材僦工木斵而不加雕墻圬而不加&KR0346;前此屋止¶
十三間今悉撤其舊而更新之凡增&KR0002;干楹廣儲布帛粟米¶
實其中郡之鰥寡孤獨疲癃殘疾不能自全者皆兼收而並¶
納之復於大門外大書養濟院三字於坊以示來者告成之¶
日&KR0172;聲肆徹民用以康道路之間無復餓殍君之功可謂大¶
矣太守武邑王勤恐君之功不傳諸永因訓導孫敏以公來¶
京寓書具始末屬識其事夫古之聖君賢相以天下爲心則¶
必均天下以爲愛譬之萬物育于覆載不容萌蘖之或傷血¶
氣周流於四體不容一指之或滯况以天下猶一家豈容一¶
民之或失其所哉¶
<pb:KR4h0102_SBCK_037-13a>¶
皇上能體文王發政施仁之心君能體¶
皇上愛民之仁且斯舉也舉於　明詔未下之前可謂能分¶
君之憂者矣可謂不待啓之激之而仁政自行者矣夫養濟¶
者仁政也仁政旣行則其位聞必逹于上將置諸左右而¶
仁澤&KR0013;于四海此諸公及蒼生之所望也噫安得今内而任¶
事公卿外而郡邑小臣皆以仁民爲心如君者邪此珝區區¶
之望又無窮巳其院興工於天順七年五月&KR0004;二日訖工於¶
九月十八日作記¶
　　　掦州府重修白塔河記　王與¶
維楊郡治東北兩舎許宜陵鎮側有河名白塔盖古運河支¶
流以&KR0047;屬于江北逹于淮者也¶
皇明宣德壬子平江伯陳公瑄釃浚舊道建新開大橋潘家¶
<pb:KR4h0102_SBCK_037-13b>¶
# ?
皇上能體文王發政施仁之心君能體¶
皇上愛民之仁且斯舉也舉於　明詔未下之前可謂能分¶
君之憂者矣可謂不待啓之激之而仁政自行者矣夫養濟¶
者仁政也仁政旣行則其位聞必逹于上將置諸左右而¶
仁澤&KR0013;于四海此諸公及蒼生之所望也噫安得今内而任¶
事公卿外而郡邑小臣皆以仁民爲心如君者邪此珝區區¶
之望又無窮巳其院興工於天順七年五月&KR0004;二日訖工於¶
九月十八日作記¶
　　　掦州府重修白塔河記　王與¶
維楊郡治東北兩舎許宜陵鎮側有河名白塔盖古運河支¶
流以&KR0047;屬于江北逹于淮者也¶
皇明宣德壬子平江伯陳公瑄釃浚舊道建新開大橋潘家¶
<pb:KR4h0102_SBCK_037-14a>¶
# SB1_2045-151.png
江口四牐以蓄&KR0165;水以便江&KR0047;漕運歴歳滋乆中多壅閼舟¶
旣不通牐亦隨毀廼者成化癸巳冬廵河&KR0048;中郭昇以爲言¶
下其事於總督漕運都御史李公&KR0073;以詢於衆得修河事宜¶
以屬郭君而緫其成焉郭君於是召集旁近兵民二萬人疏¶
舊河二十里築東西捍水隄四十里建通江大同二牐其大¶
橋新開牐之故存者咸修復之又增建土&KR0309;三夏月潮漲則¶
由牐冬月水涸則由&KR0309;又建减水牐五以防汎溢淺鋪五以¶
備䟽瀹至於涖事有㕔享神有祠保障有廵檢司凡有益於¶
河者無不爲之經始於丁酉三月以是年六月畢工通判鮑¶
克寛具事顛末來請作記予嘗考之吳城䢴溝昉於左傳渠¶
通江湖載之遷史唐漕江淮撤牐置堰宋至紹聖易堰以閘¶
則漕河之出於掦境者最爲切要漕法之講於儒先者最爲¶
<pb:KR4h0102_SBCK_037-14b>¶
詳備漕數之給於縣官者㝡爲豐溢大抵建國干西北爲不¶
拔之基取村于東南供不貲之費由今視昔&KR0004;無少戾興事¶
&KR0134;功有待於人此白塔河之所爲濬理於今日也雖然古人¶
嘗謂潤州北距𤓰歩沙尾紆匯六十里舟多敗溺遂徙漕路¶
由京口埭治伊婁渠以逹揚子歳無覆舟且减運錢數萬今¶
京口埭旣淤淺不勝重載則由常州孟瀆河入江遡流而趨¶
伊婁囬遠百八十里視六十里旣兩倍之而大江風濤之險¶
漂溺之患月所不免又非但歳中見之而巳也斯河旣成則¶
江南漕舟出孟瀆者可徑杸断腰洪入夾江三十里入河又¶
四十里而逹掦境脫不測之淵以卽安流忘盗&KR0060;之虞而游¶
楽土烝徒&KR0172;呼無事轉輓篙工舵師&KR1716;卧而至其爲省費又¶
奚翅數萬而巳也使非李公之經畧郭君之籌畫而欲望其¶
<pb:KR4h0102_SBCK_037-15a>¶
力排羣議茂績成纉施加當時敷&KR0013;後世如此役者庸可得¶
乎李公字咨德西昌人廵撫淮南焯有風烈郭君字騰霄濠¶
梁人治水徐淮之間亦累著奇效以不繋於兹河也皆畧而¶
不書而特書其興利拯患𠑽國惠民之一事俾列之貞石以¶
爲後來者&KR0134;云¶
皇明文衡卷之三十七¶
<pb:KR4h0102_SBCK_037-15b>¶
