# -*- mode: mandoku-view -*-
#+TITLE: 明文衡
#+DATE: 2015-09-23 10:33:10
#+PROPERTY: JUAN 37

<md:KR4h0102_SBCK_036-16b>¶<md:KR4h0102_SBCK_037-1a>¶
<pb:KR4h0102_WYG_037-1a>
欽定四庫全書
　明文衡巻三十七¶
　　　　　　　　　　　　明　程敏政　編
　記
¶
　　常熟縣重建城隍廟記　　　　　呉　訥¶
昔在¶太祖髙皇帝恭膺天命作四海神人之主爰念元
季綱淪¶法斁祀典瀆糅不經馴致禍災薦起民墜塗炭
廼屢勤¶睿思建立制度正名定分為萬世成憲若郡邑
<pb:KR4h0102_WYG_037-1b>
城隍廟亦其¶一也初洪武元年戊申詔封天下城隍神
在應天府者以¶帝在開封臨濠太平府和滁二州者以
王在凡府州縣者以¶公以侯以伯時常熟循元制為州
得封城隍神曰鍳察司民¶城隍靈祐侯二年己酉州改
為縣三年庚戌詔定嶽鎮海¶瀆俱依山水本稱城隍神
號一體改正仍頒格式葢造廟宇<md:KR4h0102_SBCK_037-1b>¶屏去閒雜及泥塑神
像于是改題木主曰常熟縣城隍之神¶知縣田義以舊
廟在縣西十歩者基地湫隘改造于西隅衮¶繡坊北卽
<pb:KR4h0102_WYG_037-2a>
今廟是也四年辛亥特勅郡邑里社各設無祀¶鬼神壇
以城隍神主祭鍳察官吏人民善惡以貽福禍未幾¶復
降儀注新官赴任必先謁廟與神立誓期在隂陽表裏
以¶安下民祝詞儀注出自宸衷聖謨洋洋發明福善禍
淫¶之機以警飭下臣至矣然吾邑建廟&KR0183;七十餘載朽
蠧剥落¶日就頽圯今知縣事郭南深懼無以掲䖍妥靈
躬捐俸貲以¶為衆倡僚屬吏民相與協助乃市材僦工
經始于正統庚申十¶月落成于次年二月堂寢門廡宏
<pb:KR4h0102_WYG_037-2b>
壯軒豁視昔有加適予致¶政歸老耆民時&KR0008;龔鼎等相
率謁文&KR0183;示永久予惟明有禮¶樂幽有鬼神古昔聖帝
明王罔不以事神治民為先務城隍<md:KR4h0102_SBCK_037-2a>¶之祀經典弗載葢
後人因其保障民生以義而起也迨宋姚¶鉉編唐文粹
始載乾元中李陽氷縉雲城隍祠記然無所謂¶封爵配
位也及元草廬先生呉澂記江州城隍廟後殿則曰¶江
右列郡以漢潁隂侯灌嬰配食以侯甞定豫章諸郡而
然¶歟自後繁䙝日甚聖明統御窮神知化始遂更正厯
<pb:KR4h0102_WYG_037-3a>
嵗云¶久或罔克遵今吾邑得賢令屏除土偶鼎建祠宇
將見神罔¶怨恫物無疵癘邑人之幸豈淺淺哉予耋眊
筆硯久絶兹今¶弗拒衆請者盖欲昭掲聖制以示後人
俾勿至于違墜也¶詩曰不愆不忘率由舊章後之作邑
君子曁鄉邦友士尚鑒¶兹哉¶
　　有恒堂記¶
粤昔永樂初訥祗命訓文臣子弟于禮部部貳卿髙宻
儀<md:KR4h0102_SBCK_037-2b>¶公以徳輔導¶景陵于孫宫休沐之暇迎予至其有恒
<pb:KR4h0102_WYG_037-3b>
齋指齋扁曰制自束¶髮讀書暨登仕版以迨于今兹一
惟有恒是式盖人一心全¶具天理惟有恒者不貳其心
故天理流行日用之間凡忠君¶孝親善兄弟夫婦朋友
以及應接事物何莫非是理所推乎¶今吾年已耆艾諸
兒悉令歸耕惟季子銘留侍兹幸親硯席¶望以是訓
勉之銘字子新少予僅十嵗嗜學㒺怠未幾予以¶病免
歸子新依依不忍為别洪熈更化予承乏六察子新給¶
事黄門特詔贈公太子少師諡文簡予與子新胥晤未
<pb:KR4h0102_WYG_037-4a>
甞¶不以公言為勉也後予陞典留臺子新晉職翰林¶上
在御之五年己未嵗予以老病詣闕懇求納禄得請致¶
事子新謁予寓廨曰先生榮還有恒之義望筆授之俾
得朝<md:KR4h0102_SBCK_037-3a>¶夕視惕匪銘一已之幸亦後人之幸也予聞語之
曰子之先¶公之言至矣雖然晦庵朱先生又有云恒者
常久之意必守¶貞而後得所常久之道三復斯言則書
所謂世篤忠貞詩所¶謂勿替引之子新與後人所當兢
兢加勉者焉夫如是則庻¶克綿先公之澤而報列聖鴻
<pb:KR4h0102_WYG_037-4b>
㤙于無窮也子新作而請曰¶幸書以授於是乎書¶
　　大喜峯口闗城興造記　　　　　蕭　鎡¶
今上卽位之明年勅都察院右僉都御史鄒來學方今
邊¶㓂未靖守禦莫先于謹閉闗隘其自山海以西至¶天
壽山以東千里之地闗城屯堡爾其悉疆里之軍務處¶
置聽以便宜公拜手稽首畢因仰而言曰嗚呼¶皇上所
以委任者至矣我何敢不力以欽承休命先是邊<md:KR4h0102_SBCK_037-3b>¶塞入㓂
自白羊紫荆諸闗皆失利時公守喜峯口羣盜徃徃¶出
<pb:KR4h0102_WYG_037-5a>
没山谷窺我利便近邊之民為之驚擾公為親厯邊境
相¶地之險易曰多寡在人而捍禦之廣斥堠謹烽燧㓂
不敢犯¶民用以寜及有是命時鎮守則有尚膳監郁公
永總兵則¶有都督僉事宗公勝左右恭將則有都指揮
僉事胡鏞馬榮¶公與之謀曰鄉者緩急預備一時權宜
耳經乆之計當如¶聖諭衆咸是之議以克合乃經營隱
度以繕治之不獨喜峯¶口而已其他董家羅文諸峪劉
家界嶺一片石諸口廣者百¶有餘丈狹者數尺皆築城
<pb:KR4h0102_WYG_037-5b>
以障其缺舊所有者乃增高之為¶門以便我軍之出入
通水道者則制為水關城之外為濠濠¶之外為墻山之
峻者削之為壁谿峪蹊徑凡人跡可通者盡¶築焉葢東西
千餘里間營壘相望髙深堅壮足以經乆誠所<md:KR4h0102_SBCK_037-4a>¶謂金城
湯池固也公又以謂諸關獨喜峯口鉅鎮外國朝貢¶道
所以由乃為城樓以示壯觀樓高四丈深廣稱之名曰
鎮¶遠樓經始於景泰壬申之七月落成於癸酉之四月
力取於¶守禦之卒而兵不知勞材取於山谷之産而民
<pb:KR4h0102_WYG_037-6a>
不知費人見¶其功之成而不知其何以為之也于是其
將吏相與告于宗¶公曰都憲公受¶上命疆理而公式克
恊心同力以底于成不有紀述其何以¶示後宗公曰然
乃以書屬翰林編修劉宣請于予古之為天¶下者不病
乎其有患恒病乎其無備不病乎無其備恒病乎¶難其
人夫事機之來無常也惟禦有其備則雖有一朝之患¶
不足為吾害備不先具使經理有其人則雖遇弊敗之
餘猶¶足成吾功故曰惟在得人而已北邊當永樂宣德
<pb:KR4h0102_WYG_037-6b>
中承平日<md:KR4h0102_SBCK_037-4b>¶久無事修治正統以來葢頽隳極矣¶聖天子
臨御赫然述中興之業乃始汲汲于斯當此時受命¶而
徃者肩背相望雖極一時之運然其間茍簡就功者猶
或¶有之獨公毅然以為已任而凡將佐與同事者皆効
力相成¶故其所建立堅久不隳使國家恃之晏然無復
後顧之憂此¶葢千萬世永逺之績豈一時之功也哉昔
周盛時有獫狁之¶難朔方之城實命南仲而南仲克修
厥職卒收獫狁于夷之¶效出車之雅藹然詠于當時而
<pb:KR4h0102_WYG_037-7a>
傳之至今今公之任則南仲¶之任也而能盡心如此敵
人之首已見今日矣使當時大手¶筆一為紀之豈不與
出車之烈並傳邪顧予之鄙烏足以及¶此而宗公適以
請特為考其始末之槩論著之俾為天下國¶家者知治
之責在于得人而後之任此者當思所以善繼之<md:KR4h0102_SBCK_037-5a>¶也¶
　　賜遊西苑記　　　　　　　　　李　賢¶
天順己夘首夏吉日¶上命中貴人引賢與吏部尚書王
翺數人遊西苑明年亦如¶之又明年亦如之初入苑門
<pb:KR4h0102_WYG_037-7b>
卽臨太液池蒲葦盈水際如劍¶㦸叢立芰荷翠潔清目
可愛循池東岸北行榆栁森排草色¶鋪岸如茵花香襲
人行百歩許至椒園松檜蒼翠果樹分羅¶中有圓殿金
璧掩映四面豁厰曰崇智南有小池金魚作陣¶游戯其
中西有小亭臨水芳木匝之曰翫芳又北行至圓城¶自
兩掖洞門而升上有古松三株枝幹槎牙形狀偃蹇如
龍¶奮爪拏空突兀天表前有花樹數品香氣極清中有
圓殿巍¶然髙聳曰承光北望山峰嶙峋崒嵂俯瞰池波
<pb:KR4h0102_WYG_037-8a>
蕩漾澄澈而<md:KR4h0102_SBCK_037-5b>¶山水之間千姿萬態莫不呈奇獻秀于几
牕之前西有長橋¶跨池下過石橋而北山曰萬嵗怪石
參差為門三自東西而¶入有殿倚山左右立石為峯以
次對峙四圍皆石贔屭齦齶¶蘚封蔓絡佳木異草上偃
旁綴樛葛薈翳兩掖疊石為嶝崎¶嶇折轉而上巖洞非
一山畔並列三殿中曰仁智左曰介福¶右曰延和至其
頂有殿當中棟宇宏偉簷楹翬飛髙挿于層¶霄之上殿
内清虚寒氣逼人雖盛夏亭午暑氣不到殊覺神¶觀瀟
<pb:KR4h0102_WYG_037-8b>
爽與人境隔異曰廣寒左右四亭在各峯之頂曰方壺¶
瀛洲玉虹金露亭中可跂而息前崖有壁夾道而入壁
間四¶孔以縱觀覽而宫闕崢嶸風景佳麗宛如圖畫下
過東橋轉¶峰而北有殿臨池曰凝和二亭臨水曰擁翠
飛香北至艮隅¶見池之源云是西山玉泉逶迤而來流
入宫墻分派入池西<md:KR4h0102_SBCK_037-6a>¶至乾隅有殿用草曰太素殿後草
亭畫松竹梅于上曰嵗寒¶門左有軒臨水曰逺趣軒前
草亭曰㑹景循池西岸南行有¶屋數連池水通焉以育
<pb:KR4h0102_WYG_037-9a>
禽鳥有亭臨水曰映波又南行數弓¶許有殿臨池曰迎
翠有亭臨水曰澄波東望山峯倒蘸於太¶液波光之中
黛色嵐光可掬可挹煙靄雲濤朝暮萬狀又西¶南有小
山子遠望欝然日光横照紫翠重疊至則有殿倚山¶山
下有洞洞上石巖横列宻孔泉出迸流而下曰水簾其
淙¶散激射飛薄濺灑最為可玩水聲泠泠然潛入石池
龍昻其¶首口中濆出復潛繞殿前為流觴曲水左右危
石盤折為徑¶山畔有殿翼然至其頂一室正中四面簾
<pb:KR4h0102_WYG_037-9b>
櫳欄檻之外竒峯¶回互茂樹環擁異花瑶草莫可名狀
下轉山前一殿深静高¶爽殿前石橋隱若虹起極其精
巧左右有沼沼中有臺臺外<md:KR4h0102_SBCK_037-6b>¶古木叢髙百鳥翔集鳴聲
上下至於南臺林木隂森過橋而¶南有殿面水曰昭和
門外有亭臨岸沙鷗水禽如在鏡中遊¶覧至此而止大
官珍饌極其醉飽以歸夫一張一弛文武之¶道賜逰西
苑有弛之意焉然張可乆而弛不可多以歳計之¶弛纔
一日則又未甞不致謹也於是乎記
<pb:KR4h0102_WYG_037-10a>
　　臨深軒記¶
予天順癸未之夏構小軒於後庭之中扁曰臨深盖取
小旻¶詩中如臨深淵之義客有見者感焉請更之曰子
為是軒乃¶燕息之所身之所安也今以臨深名之則危
之也毋乃不可¶乎予曰子言雖似然未知名軒之意也
且危之者固所以安¶之也茍無危之之心而欲身之安
者鮮矣是以古之聖賢兢¶兢業業無時而不戒謹恐懼
故能免夫敗亡之禍易曰其亡<md:KR4h0102_SBCK_037-7a>¶其亡繫於苞桑孔子於
<pb:KR4h0102_WYG_037-10b>
繫辭賛之曰危者安其位者也亡者¶保其存者也又曰
危者使平易者使傾豈惟易道為然凡詩¶書春秋禮樂
之道莫不皆然而戒謹危亡之說未甞為第二¶義也然
則後世之士有志於聖賢之道者其存心行已亦惟¶如
是而已不然則必至於慢易而傾覆之矣此名軒之意
也¶况予濫居宥宻之地所謂在四而多懼者可不危乎
假使處¶豫亦必如六二之介於石不終日可也豈可狃
于安樂躭戀¶不已而至於溺哉客乃憮然曰吾之所知
<pb:KR4h0102_WYG_037-11a>
者近也若子之言¶其所知者逺也語曰人無逺慮必有
近憂子其庻幾無近憂¶矣乎斯軒斯名誠不可更于是
乎記¶
　　河南府學四賢堂　　　　　　　劉定之¶
河南府儒學明倫堂在大成殿東都御史王公暹以為
堂東<md:KR4h0102_SBCK_037-7b>¶而殿西則是師生講習之處尊而聖哲祀享之處
卑也乃於¶殿西隙地復構新堂以夾殿於其中而新堂
之所祀者邵康¶節程明道伊川盖皆其鄉賢得從祀于
<pb:KR4h0102_WYG_037-11b>
先聖者也今年予以¶使事至河南獲祗謁焉退而思之
司馬文正亦嘗居此而亦¶得從祀者斯堂之祀不與何
也以蹟言之若必世家於斯然¶後為其鄉則惟兩程夫
子為然爾康節自共城來今安樂窩¶其遺墟也文正自
涑水來今獨樂圍其故址也蹟之暫寓皆¶如此爾今既
已有康節矣奚可以無文正至論其徳則熈寧¶變法之
初廷爭謇諤學士君實御史伯淳相唱和也元豐退¶居
之際養晦著書皇極經世資治通鑑相符契也元祐更
<pb:KR4h0102_WYG_037-12a>
化¶之秋旋乾轉坤光居宰府頥在經筵相表裏也德之
頡頏又¶如此又豈可以祀邵程而遺司馬哉明日予與
太守虞君廷<md:KR4h0102_SBCK_037-8a>¶璽教授鍾君旻暨其同僚諸君㑹别于東
闗語及之皆懽然¶以為宜無異辭乃定議祀四賢其序
先邵次司馬次兩程以¶齒也余為記且繫以銘曰¶
河洛土中大賢所萃維兹四賢當宋盛際或隱巖穴或
起科¶第或居侍從或正宰揆孰能洞觀三才萬物鞭駕
風霆探躡¶天月曰惟邵子林下豪傑孰能用世功烈峩
<pb:KR4h0102_WYG_037-12b>
巍平視韓富仰¶儕臯䕫而又傳道為學者師曰惟司馬
廟堂表儀孰能並峙¶一家弟兄伯若春和季如秋清猶
夷猶惠可顔可曾繩繼前¶哲梯階後英曰惟兩程聖門
榦楨同時四賢百世仰希禮殿¶從祀遍于海涯矧兹鄉
里宜有專祠祠以敬賢希以為已香¶火堂亭簡編忩几
郡侯師生來遊來止際兹¶聖明其繼髙軌<md:KR4h0102_SBCK_037-8b>¶　　句容曹氏祠堂記¶
南京吏部尚書句容曹公昔者以書來告予曰義於里
<pb:KR4h0102_WYG_037-13a>
居構¶祠堂以奉先世願有以記之予諾焉而未果既而
公捐館其¶子中書舍人冕歸奉襄事畢來謝¶上命塟祭
之恩見予伸公前請予問祠堂之制冕曰在正¶寢東遵
紫陽家禮也楹止於三不為髙廣因地勢也黝堊丹¶青
之飾踰於他室重其先也且公官秩之所當為也又曰
公¶之神主既入于祠堂而昭穆之序改題遞遷矣則今
所祀者¶禰之龕也祖之龕也曾之龕也其所躬至與所
追榮之官號¶皆吏部尚書也而冕之不肖尚得列職文
<pb:KR4h0102_WYG_037-13b>
苑以其所䝉禄供¶祀事不下儕於禮所謂無田則薦孟
子所謂牲殺器皿衣服¶不備不敢以祭者嗚呼先父之
所以荷受<md:KR4h0102_SBCK_037-9a>¶聖恩顯其先而幬䕃其後者於此亦可以見
之矣奚可以不¶見録于君子乎予曰然世之稱為士大
夫者鮮不致美其宮¶室以為已所居之計而求垂諸子
孫於安其父祖之神則或¶忘夫為之所此其意將謂夫
化者為㒺知矣是豈得為仁乎¶將謂夫體&KR0334;藏墓封樹
崇茂拜掃以時宜在彼爾無事乎此¶也是豈得為知乎
<pb:KR4h0102_WYG_037-14a>
將謂夫吾能顯親揚名務其本矣而祠以¶祀之特其文
爾殆不足為是豈得為禮乎仁者事亡如存追¶逺如近
知者知送形而徃迎精而返之依乎後嗣也禮者無¶本
不立無文不行奚可偏廢哉子之先公舉斯典也三德
備¶矣若夫子之不忘繼述斯亦可謂能子也乃記之¶
　　遊梁氏園記¶
梁氏園在今京師西南五六里其外有舊城舊城者唐
藩鎮<md:KR4h0102_SBCK_037-9b>¶遼金别都之城也元遷都稍東於是舊城東半遂
<pb:KR4h0102_WYG_037-14b>
入于朝市¶間全無迹可見而西半猶存號為蕭太后城
即梁氏園所在¶也蕭太后者遼后皆以蕭為姓有子為
帝則太后别居宮城¶統部屬故其亡也末帝淳之妻猶
得獨存稱太后以至其國¶踰年乃滅也或謂此雖遼金
都城而非唐藩鎮城不然也唐¶時此為范陽藩鎮安史
反後改名盧龍而所治幽州薊縣不¶改今移薊以名州
移盧龍以名衛各去此數百里其實唐之¶盧龍與薊在
此也惡得非唐藩鎮舊城乎遼金不因藩鎮以¶為都而
<pb:KR4h0102_WYG_037-15a>
曷因乎稽諸史志遼金又曷嘗創建都城乎其城僅¶存
土爾甓皆為人取去今取猶未巳其土皆真黃土人取
之¶和煤炭以燒亦有即之作墓者以其猶髙堅也予徃
遊之日¶去清明節未乆挿棘持紙近逺在目嗟乎昔之
在此地者以<md:KR4h0102_SBCK_037-10a>¶臣叛主如安史輩自唐中葉迄元季世七
百年矣小而䑕拱¶豕伏大而虎吞龍亢孰得窺之哉天
旋地轉時移事改而懦¶夫䜿子持畚鍤以斸甓掘土焉
就其構樓櫓立麾蓋喑嗚叱¶咤之故處而𦵏埋哭泣引
<pb:KR4h0102_WYG_037-15b>
紼掩袂焉因其頽垣隳墉而増髙¶補缺以障朔風延夕
暉蓺羣芳於是吾儕得以息朝署之迹¶攄林野之興焉
俛仰古今感慨多矣可以自幸夫¶聖明之不易遭也是
日園中牡丹皆半謝蓋京師氣候牡丹¶開於榖雨後於
候為鳴鳩拂其羽戴勝降于桑之間予徃乃¶立夏初故
已過也同逰者柯學士孟時相約攜具皆甚儉園¶有龍
槐共酌其下而歸去時微風埃中道憇一寺正統中太¶
監僧寳所建非數萬金不能成僧寳没于土木有像在
<pb:KR4h0102_WYG_037-16a>
寺歸¶時風止過<md:KR4h0102_SBCK_037-10b>¶太宗潛龍時所建天王寺其規制視前
寺僅三之一云¶
　　重修豫譲橋記　　　　　　　　倪　謙¶
距趙城南幾十里水自東山來橫亘於道古有橋架水
上以¶濟行旅即戰國義士豫讓死所也代乆傾圮於水
裹足經是¶者咸病焉知縣事吳橋何君友聞於正統辛
酉由進士出宰¶於斯興踣起廢有為有守歲甲子秋八
月嘗出按行至水涘¶爰仰遺烈惕然懐感乃稅駕召諭
<pb:KR4h0102_WYG_037-16b>
父老曰若知夫豫讓之所¶以義乎昔臣事智伯感其國
士之遇及智伯為趙襄子所滅¶壤地三分家無噍類而
讓以死報之挾匕首入其宫中塗厠¶以冀得志於㐮子
也至被覺獲幸得釋又漆身變容吞炭變¶音違妻拒友
必欲成其志去伏於此橋下俟襄子出而圖之¶復被覺
獲竟斬其空衣而死屢仆屢起畧不少變雖未得扼<md:KR4h0102_SBCK_037-11a>¶其
喉揕其胷而一念之加于襄子者固已盡矣此其義何
如¶也讓既死於此橋其靈爽将不亦依於此橋乎今頽
<pb:KR4h0102_WYG_037-17a>
缺㫁壞¶民病于渉無讓猶將舉焉矧有讓之烈乎昔南
國愛甘棠不¶忍伐以召伯生憇於此故也則夫死於此
者能不加愛而忍¶視其廢乎大義耿耿誠足為委質事
人之法吾將表其跡以¶風厲吾民爾謂何若父老咸稽
顙曰諾於是首捐俸資裒輿¶情所樂助計得錢若干緡
乃募工甃橋以石中劵水竇上隆¶旁殺廣二丈長倍之
髙一丈五尺為祠堂橋西以安其靈費¶不在官役罔及
民踰月功以成告是年冬君朝㑹京師過予¶家屬記其
<pb:KR4h0102_WYG_037-17b>
事予以君斯舉得三善焉夫追復古跡俾前人之¶遺烈
以彰義之發也俾行旅之濟渉以便惠之及也俾斯民¶
之趨向以勸仁之推也一舉三善其可謂能知為政不
有過<md:KR4h0102_SBCK_037-11b>¶於鄭僑也歟代之理人者非法令所急不皆加之
意君獨急¶法令所緩若此非賢而有才殆將有不暇也
君在壬戌癸亥¶歲嘗修建中鎮伏羲媧皇三廟又嘗修
宣聖廟以暨城墉壇¶墠罔不完固其規畫率類此務民
義敬鬼神君有之矣因併¶記之以告於後之人
<pb:KR4h0102_WYG_037-18a>
　　揚州府重修飬濟院記　　　　　劉　珝¶
皇上踐祚之初百政一新軫念困窮之心尤&KR0548;&KR0548;然故¶
明詔之下首及之且令有司無俾乞食於市大哉¶聖心
即古文王懷保小民惠鮮鰥寡之心也臣珝因憶去歲¶
侍講春宫至書之無逸篇言文王於小民則懷保之於
鰥¶寡則惠鮮之遂及時事數十天顔豫恱雖不形諸言
實深¶有契於心臣珝於時有以知<md:KR4h0102_SBCK_037-12a>¶皇上真大有為之君
可以登三邁五而漢唐宋英君誼辟不¶足較也斯人之
<pb:KR4h0102_WYG_037-18b>
福何啻萬萬肆其初政卻貢獻減財賦罷諸¶道鎮守官
無非為民而以窮民尤民之㣲者故特加之意焉¶皇上
愛民之仁若此其任事之臣體¶皇上之心者固有之矣
然有行之而不竟者有視為故常者¶皆深可惡也至以
忠義自許以蒼生為念侃侃焉特立不阿¶不待啓之而
政以行不伺激之而仁以著陜右王君公度一¶人而已
君昔為給事以誅奸臣功超擢都臺督理漕運大得¶江
淮之心及其既去人心若失慈母及今再起人心若得
<pb:KR4h0102_WYG_037-19a>
慈¶母君何以得此於人人哉亦惟以仁而已君於可為
之事知¶無不為自淮以南南北數千里吏之墨者黜之
事之壅者通¶之民之離者合之法令大行輶車所至民
必焚香望拜天順<md:KR4h0102_SBCK_037-12b>¶癸未君廵撫至揚首以飬濟院詢于
有司仍躬造其所舍宇¶歲乆寖用圯壞且狹隘弗可容
衆君設法修復不勞於民輦¶石陶甓鳩材僦工木斵而
不加雕墻圬而不加飾前此屋止¶十三間今悉撤其舊
而更新之凡増若干楹廣儲布帛粟米¶實其中郡之鰥
<pb:KR4h0102_WYG_037-19b>
寡孤獨疲癃殘疾不能自全者皆兼收而並¶納之復於
大門外大書飬濟院三字於坊以示來者告成之¶日歡
聲肆徹民用以康道路之間無復餓殍君之功可謂大¶
矣太守武邑王勤恐君之功不傳諸永因訓導孫敏以公
來¶京寓書具始末屬識其事夫古之聖君賢相以天
下為心則¶必均天下以為愛譬之萬物育于覆載不容
萌蘖之或傷血¶氣周流於四體不容一指之或滯况以
天下猶一家豈容一¶民之或失其所哉<md:KR4h0102_SBCK_037-13a>¶皇上能體文王
<pb:KR4h0102_WYG_037-20a>
發政施仁之心君能體¶皇上愛民之仁且斯舉也舉於
明詔未下之前可謂能分¶君之憂者矣可謂不待啓之
激之而仁政自行者矣夫養濟¶者仁政也仁政旣行則
其仁聞必逹于上將置諸左右而¶仁澤被於四海此諸
公及蒼生之所望也噫安得今内而任¶事公卿外而郡
邑小臣皆以仁民為心如君者邪此珝區區¶之望又無
窮已其院興工於天順七年五月初二日訖工於¶九月
十八日作記
<pb:KR4h0102_WYG_037-20b>
　　揚州府重修白塔河記　　　　　王　¶㒜
維揚郡治東北兩舎許宜陵鎮側有河名白塔蓋古運
河支¶流以南屬于江北逹于淮者也¶皇明宣徳<md:KR4h0102_SBCK_037-13b>¶壬子平
江伯陳公瑄釃浚舊道建新開大橋潘家<md:KR4h0102_SBCK_037-14a>¶江口四牐以
蓄洩水以便江南漕運厯嵗滋久中多壅閼舟¶旣不通
牐亦隨毁廼者成化癸巳冬巡河郎中郭昇以為言¶下
其事於總督漕運都御史李公裕以詢於衆得修河事
宜¶以屬郭君而總其成焉郭君於是召集旁近兵民二
<pb:KR4h0102_WYG_037-21a>
萬人疏¶舊河二十里築東西捍水隄四十里建通江大
同二牐其大¶橋新開牐之故存者咸修復之又增建土
壩三夏月潮漲則¶由牐冬月水涸則由壩又建減水牐
五以防汎溢淺鋪五以¶備疏瀹至於涖事有㕔享神有
祠保障有巡檢司凡有益於¶河者無不為之經始於丁
酉三月以是年六月畢工通判鮑¶克寛具事顛末來請
作記予嘗考之吳城䢴溝昉於左傳渠¶通江湖載之遷
史唐漕江淮撤牐置堰宋至紹聖易堰以閘¶則漕河之
<pb:KR4h0102_WYG_037-21b>
出於揚境者最為切要漕法之講於儒先者最為<md:KR4h0102_SBCK_037-14b>¶詳備
漕數之給於縣官者最為豐溢大抵建國于西北為不¶
拔之基取材于東南供不貲之費由今視昔初無少戾
興事¶勸功有待於人此白塔河之所為濬理於今日也
雖然古人¶嘗謂潤州北距𤓰步沙尾紆匯六十里舟多
敗溺遂徙漕路¶由京口埭治伊婁渠以逹揚子嵗無覆
舟且減運錢數萬今¶京口埭旣淤淺不勝重載則由常
州孟瀆河入江遡流而趨¶伊婁回逺百八十里視六十
<pb:KR4h0102_WYG_037-22a>
里旣兩倍之而大江風濤之險¶漂溺之患月所不免又
非但嵗中見之而已也斯河既成則¶江南漕舟出孟瀆
者可徑投㫁腰洪入夾江三十里入河又¶四十里而逹
揚境脫不測之淵以卽安流忘盜竊之虞而游¶樂土烝
徒歡呼無事轉輓篙工舵師枕卧而至其為省費又¶奚
翅數萬而已也使非李公之經畧郭君之籌畫而欲望
其<md:KR4h0102_SBCK_037-15a>¶力排羣議茂績成纉施加當時敷被後世如此役者
庸可得¶乎李公字咨德西昌人巡撫淮南焯有風烈郭
<pb:KR4h0102_WYG_037-22b>
君字騰霄濠¶梁人治水徐淮之間亦累著奇效以不繫
於茲河也皆畧而¶不書而特書其興利拯患充國惠民
之一事俾列之貞石以¶為後來者勸云¶
　
　
　
　
　明文衡巻三十七
