# -*- mode: mandoku-view -*-
#+TITLE: 明文衡
#+DATE: 2015-09-23 10:33:11
#+PROPERTY: JUAN 41

<md:KR4h0102_SBCK_040-12b>¶<md:KR4h0102_SBCK_041-1a>¶
<pb:KR4h0102_WYG_041-1a>
欽定四庫全書
　明文衡巻

四十一¶
　　　　　　　　　　　　　明　程敏政　編
　序¶
　　送周遜學赴長洲儒學教諭序　　貝　瓊¶
今年春予與㑹稽趙俶錢宰金華鄭濤同被¶召至京師
授國子助教秋八月望預朝奉天殿¶詔臣俶等至¶御前
命之曰汝壹以孔子所定書誨諸生若蘇秦張儀繇戰
<pb:KR4h0102_WYG_041-1b>
國尚詐故得行其說冝戒勿讀既受¶命退而思曰古人
有言曰孔子讀而儀秦行鷙翰而鳯音也¶天語及此豈
非灼見其說不徒惑戰國之君天下後世且惑¶之心術
之蠧莫過於此歟孔子之道自堯舜禹湯文武所傳¶著
之易詩書禮樂春秋者大中至正歴萬世而無弊也不
幸<md:KR4h0102_SBCK_041-1b>¶亂于百家而百家之中縱横為甚以其功利中君所
好莫不¶恱而從之視儒者之言仁義則為迂而不用矣
此一時習于¶傾危險陂前後一轍不能回其所向之途
<pb:KR4h0102_WYG_041-2a>
可勝嘆哉然古今¶帝王皆知尊孔子而斥儀秦未有舉
其詐以戒人使禁所習¶而趨于正者敬識于心造次不
㤀凡遇諸生必懇懇告之焉¶盖學孔子則進而為信為
善極于大而聖聖而神不翅梯之¶升髙航之渉逺也秦
儀智謀之末君子之所羞道者惡可襲¶彼之所為乎大
抵率人以正猶懼不勝其詐矧以詐率人其¶不正又何
責歟此¶上之命臣俶者将一洗天下之習而復乎三代
之淳大哉言¶乎河南周遜學者正道先生之子也器宏
<pb:KR4h0102_WYG_041-2b>
而有學搢紳咸器¶之蘇之長洲縣司教職缺縣上之府
府上之部試其文攷其<md:KR4h0102_SBCK_041-2a>¶行遂授教諭以歸人皆謂偃革
右文之日莫先於教化師儒¶之位雖卑凡藝優而徳不
足譽隆而道不明者弗與也其慎¶而不輕如此則遜學
視彼屈於事者優劣何如也其行也士¶大夫歌詠以華
之且求余序其首因舉以告遜學冝訓長洲¶之士一於
正而無惑秦儀之邪說可也¶
　　送開學臣先生歸洛陽序
<pb:KR4h0102_WYG_041-3a>
昔洛陽賈誼為漢博士一嵗中超遷至太中大夫請改
正朔¶易服色定官名興禮樂立漢制更秦法文帝雖謙
讓未遑且¶議任公卿之位諸大臣忌而短之出為長沙
傅夫髙皇帝之¶有天下事多草創而一代制作不可以
不定者絳灌之徒智¶弗及誼而帝又不能用此余深為
在上者惜也今¶國朝偃革右文方復三王之治凡誼之
言于漢者不待請而<md:KR4h0102_SBCK_041-2b>¶皆行矣處士開先生者亦起于洛
陽為國子助教甞自比于¶誼人亦以誼期之時大臣無
<pb:KR4h0102_WYG_041-3b>
忌而短者其至公卿不難也未¶㡬以病謁告留¶京師治
之六月病久不愈廼遣歸此余又為在下者惜也嗚¶呼
山川神靈降生竒偉磊落之士古今不數人固将使之
有¶為于時也然遇時之可為而皆不得有所為不知其
為天道¶何如邪初余與先生同在成均資其講習之益
一旦離散分¶處不能不為之惘惘矣矧以衰老之餘攝
官承乏與四方雋¶秀相周旋而回望其放於嵩邙瀍榖
間追逐雲月為事如誼¶所謂鳯凰自引而去麒麟莫可
<pb:KR4h0102_WYG_041-4a>
係而羈者竊有愧焉士大夫¶咸賦詩以送之屬余為之
序於是乎書¶
　　精誠録後序　　　　　　　　　鄭　楷<md:KR4h0102_SBCK_041-3a>¶天子之所以奉天而勤民臣下之所以竭忠而事君者
無他¶道焉亦曰精誠而已矣若夫人子之飬親則無間
於上下而¶又兼乎愛敬者也我朝¶太祖髙皇帝以廣運
之徳貫¶列聖之道萬機之暇拳拳乎天人之理㳟黙思
道豁然有契¶于心甞¶命文臣采經書之語及於欽若忠
<pb:KR4h0102_WYG_041-4b>
孝者類為一書¶賜名曰精誠録而頒之¶王國焉其不言
之教盖亦至矣臣楷㳟承¶寵命得傋員進講伏䝉¶睿㫖
命教授臣顧禄臨寫此書臣楷為之後序将欲重刻摹¶
印以廣其傳焉臣楷受<md:KR4h0102_SBCK_041-3b>¶命戰兢懼弗克荷以為兹録出
自¶太祖宸𠂻而¶殿下繼¶太祖之志述¶太祖之事冝得老
於文學之臣而鋪張之而乃¶命之於寡陋之臣此臣所
以戰兢懼弗克荷者也竊聞惟辟¶奉天惟子止孝惟臣
以忠其皆本於精誠乎精誠者天之道¶也天者理之所
<pb:KR4h0102_WYG_041-5a>
自出身者親之所由生為君者理我所以生¶者也君能
精誠則奉天之道得矣臣能精誠則事君之道得¶矣子
能精誠則事親之道得矣而其精誠之所以致其力焉¶
又皆本於敬乎敬者聖學之所以成始而成終者也伏
惟¶殿下徳邁前王心存聖學誠敬精㣲之道實與<md:KR4h0102_SBCK_041-4a>¶太祖
同一機而無間者也所以人同此心心同此理而思誠¶
以造夫精誠者盖如此¶太祖創之於前殿下廣之於後
是編一行家傳人誦前聖¶之經一展巻而大綱舉一入
<pb:KR4h0102_WYG_041-5b>
心而忠孝生則¶帝王垂裕之道至矣盡矣孔子集羣聖
之道而為一大成實¶萬世之永賴焉精誠之録同一揆也¶
　　送趙永明之金華序　　　　　　王　¶𤦺
有志乎逺大之學者非茍以文辭自&KR0247;而已盖文所以
載道¶外於道而有工于文無有也世之言曰文者言之
精言不精¶不足以成文故曰罷於誦夜費于思鋪鏤聮
疊縁飾繪繡以¶為工且至然卒不過如㳺說之浮辭俳
優之戲談且老生得¶之以欺後輩後輩得之以侮同列
<pb:KR4h0102_WYG_041-6a>
於道無與也道者所以扶<md:KR4h0102_SBCK_041-4b>¶綱常而紹典則今也學於師
則曰彼雖善於是而繆于此彼¶長于此而短于是吾亦
聊從而師之講于友則曰彼雖長于¶我而才不及彼後
于吾學而智不逮吾亦聊從而友之於道¶無取也嗚呼
求言之精而無與於道求學之專而道無取焉¶使蔓辭
日興繆說日廣詆訾辯議訕謗排擊則文安得不為¶學
者累哉余舊學於金華潛谿宋公聞緒論之末未甞不
以¶此為深戒黄巖趙永明弱冠為文逈出倫輩而余未
<pb:KR4h0102_WYG_041-6b>
之友今¶年秋至郡城友人林公輔出永明文數首皆烜
爛敷腴閎闊¶肆縱比物引類悉有可稱且将從潛谿公
而取正其殆有志¶乎逺大之學者文固不足為永明累
也文中子曰文乎文乎¶茍作云乎哉必也貫乎道學乎
學乎愽誦云乎哉必也濟乎¶義余誦斯言也久于永明
之行不敢不以告永明異日造金<md:KR4h0102_SBCK_041-5a>¶華知公所以教永明
者亦當不外乎文中子之意也¶
　　送楊湖州序　　　　　　　　　劉　夏
<pb:KR4h0102_WYG_041-7a>
王者之取天下天心順於上人心應于下斯可以得天
下矣¶十數年前彼君天下者其政治弊於不修四方豪
傑竝起百¶姓肝腦塗地當此之時紛紛紜紜似乎人衆
可以勝天而天¶心亦為之震蕩&KR1150;杌而不得底于寧謐
也十數年後我¶國家厯試諸艱大戰江湖決成敗之㡬
于兩陣之間以甞試¶天心之所向背矣彼天心㫁㫁然
不我釋也天既不我釋天¶下億兆人心又安能釋我而
他之乎然則天與之矣人與之¶矣猶有不来庭者我則
<pb:KR4h0102_WYG_041-7b>
起而取之矣于是考圗數貢以江南¶之大而浙右數州
之地近在肘腋尚爾未入版圗乃命将帥¶師先取湖州
賴天心之眷顧已宻而人謀之恊從斯臧甲兵<md:KR4h0102_SBCK_041-5b>¶府庫全
城歸附¶上見湖民之久在辱也又念湖民之新被兵也
乃不得已輟¶近侍之臣往撫之用是中書左司郎中楊
克明受¶命出知湖州楊公通練沉敏諳于大體又不遺
于細故湖之¶父兄耆老冝教其子弟曰自今以始服楊
公之教令為¶上新民凡奢麗敝壊之俗不可為也偷惰
<pb:KR4h0102_WYG_041-8a>
放肆之風不可有¶也其君子則豹變羽翼于¶聖朝其小
人則革面耕鑿于田里今湖民無死傷之憂有妻¶孥之
樂爾但知民心鄊順之致然未必知天心之使爾然也¶
故太守下車為言爾之所不知者¶
　　贈詹學士出使序¶
洪武元年八月<md:KR4h0102_SBCK_041-6a>¶皇上臨天下慨然謂丞相宣國公曰治
天下雖用匠手有規¶矩繩墨然後百度可貞也乃議建
三省立六部拜諌議大夫¶設登聞鼓院罷逋租不征下
<pb:KR4h0102_WYG_041-8b>
詔責躬求天下巖穴深藏不¶售之士顧元臣秦裕伯曰
斗米三錢外戸不閉朕力行三年¶可以臻兹至理望道
之勤沛然若決江河莫能禦于是儒臣¶十人受命分行
十道訪求賢哲與之共理天下而學士詹¶同文與焉詹
公恢疏倜儻甞為考功郎時余與儕輩三十餘¶人皆𨽻
考人心如深淵不測公投長竿探知其尺寸之所底¶止
用此道以求天下士設有姦邪小人飾詐釣名安能誣
我¶而冒進也邪而余也吏尚賓館惟當飾墻壁治几席
<pb:KR4h0102_WYG_041-9a>
以為天¶下大夫君子先容者焉¶
　　舟行分韻賦詩序　　　　　　　朱　同<md:KR4h0102_SBCK_041-6b>¶皇帝有天下之四年有㫖盡取羣儒以選任之四方多
士雲¶集輻輳徽之先在是行者十人維時舟次南陵之
毛家浦蘆¶葦生風東溟出月竝舸中流傳觴唱和共歎
人生出處之難¶而聚㑹之不易得也於是以杜工部星
臨萬戸動月傍九霄¶多之句分韻賦詩以紀之且以寓
夫箴規之意而令僕叙其¶首僕以為唐虞三代之隆處
<pb:KR4h0102_WYG_041-9b>
君師之位以政教臨民者皆真¶儒也心法之傳教飬之
道政刑之具載在方䇿世變日下風氣¶日漓於是政教判
為二途君人者有崇儒之美名而未得真¶儒之實用為
儒者窮經皓首而未得盡行其道於時下于是¶者或拘古今異
冝而不適于用或學非所守而反悖於經先¶王經世之
大法或㡬乎息矣¶今天子以神聖英武之資龍飛江左
掃蕩羣雄不數年而天<md:KR4h0102_SBCK_041-7a>¶下定于一乃罷黜百家一用純
儒豈非世道之将隆斯文之¶大幸而為儒者所冝致思
<pb:KR4h0102_WYG_041-10a>
乎夫學貫天人功被萬世文足以¶經邦武足以撥亂者
真儒之學也學有淺有深而不可以強¶齊者也守寒素
之舊而無驕奢之習知亷恥之義而無汙下¶之為不立
異以要名不屈道以求合行止去就一盡乎在我¶而無
一毫利害計較之私者真儒之守也守則吾儒者之所¶
當同者也况新安吾考亭夫子桑梓之邦道徳性命之
學禮¶義亷恥之行漸摩既乆諸公㓜而學壮而行今也
遭¶聖明之世洽教飬之澤當盡蘊奥以濟時守名節以
<pb:KR4h0102_WYG_041-10b>
律己而¶無負乎¶聖天子用儒之意則豈徒斯文之幸而
已僕也不孝罪重父¶䘮未期毋疾未愈而衰絰以随諸
公後斯綱常之重治教所<md:KR4h0102_SBCK_041-7b>¶先必當得請而歸者是以不
復辭而致其學守之說為諸公¶别且将跂足林下以徯
所謂好消息者為吾邦斯文之慶幸¶也公其尚有取於
愚言乎同是行者婺源四人胡原昉江道¶全江道原胡
徳耕休陽五人余子韶朱曰可汪銘徳汪徳懋¶江彦名
余歙人朱同也
<pb:KR4h0102_WYG_041-11a>
　　麟谿集序　　　　　　　　　　張　紞¶
麟谿鄭氏為東南著姓篤于行義海内稱之洪武丙子
紞自¶雲南入覲睹左庶子濟于朝行見其循循雅飭不
願乎¶外詩所謂其儀不忒者庶子有焉¶聖上簡出羣倫
寘在左右俾羽翼¶東朝矜式天下其於化民成俗之意
吁其至矣庶子字仲辯¶義門之八世孫甞請于余曰有
家以来既多厯年所朝賢鄉<md:KR4h0102_SBCK_041-8a>¶彦所以稱述而光賁之者
代不乏人前此固巳㑹萃成集矣¶洪惟¶龍徳御天人材
<pb:KR4h0102_WYG_041-11b>
輩出後之作者未艾也隋珠和璧胥歸寳藏¶謹續成一
編于以宣揚徳化侈¶上之恩而先業遺緒亦藉以無沗
幸為序紞遜謝再三乃修¶辭以對曰嗟乎分形連氣同
具是理而不能不壞于人欲何¶鄭氏之愈逺而愈盛也
何鄭氏之能通其變而制其冝也竊¶求其故不由周禮
本俗之道族墳墓聮兄弟無所不用其極¶本支相保當
薄而踰厚世有鄭氏猶景星麗空鳯鳴朝陽真¶曠世之
祥也雖然經言百世而没其共爨之文聖人非不欲¶之
<pb:KR4h0102_WYG_041-12a>
盖亦難為之制耳今假以一生二為法自二而下倍而
數¶之究于十世為子孫者千二十有四人繼稱之宗将
居其半<md:KR4h0102_SBCK_041-8b>¶惟大宗當祭于廟餘皆室祭室祭無所君子之所隠
也且子¶事父母雞鳴而起問安視膳各欲盡其私情若
千人聚居一¶有不愜勢必有向隅而泣者於斯二者處
之特難是故通其¶變使人不倦時而措之與之冝之乃
君子之㣲權也聖人慮¶世雖逺又安得以權為制哉所
謂權者無私恩則不足以親¶親無公義則不足以尊祖
<pb:KR4h0102_WYG_041-12b>
私勝則義為恩揜公勝則恩為義¶屈節其親疏量其恩
義執兩端而用其中上不忘一本之澤¶下不失羣從之
懿自非權度精切何以與此竊甞因父子異¶宫之說而
思之大畧倣古者諸侯廟制五世一宅各有祠而¶總為
墻宇以郭其外庶㡬事親奉祭各得其所庶予可與言¶
者率爾及此以終序述之意或亦處家之一道云¶
　　贈鄭顯則序　　　　　　　　　方希古<md:KR4h0102_SBCK_041-9a>¶天下之論文者嗜簡澀則主於竒詭樂敷暢則主于平
<pb:KR4h0102_WYG_041-13a>
易二¶者皆非也文不可以不工而惡乎好竒文不可以
不達而惡¶乎淺易淺易以為達好竒以為工㡬何不至
于怪且俗哉善¶為文者貴乎竒其意而易其辭驟而覽
之亹亹覺其易也徐¶思而繹之雖極意工巧者莫加焉
若是者其為至文乎聖賢¶之文與後世之辭純駁工拙
多寡不大相逺也而世人望之¶若天然不敢指儗之者
以其不務竒其辭而竒其意故舉天¶下好竒者莫及也
使其意不能過於衆人而惟辭之修安在¶其為竒也哉
<pb:KR4h0102_WYG_041-13b>
日月之在天隮于東而行於西昏明於晝夜盈¶虧於晦
朔自有天地以来未之有易也天固不規規然求異¶以
駭人之視聽然愈久而彌新愈廣而無窮則為竒也大
矣¶尚何以異為哉至於鬼燐之變滅不可以理推其跡
雖似乎<md:KR4h0102_SBCK_041-9b>¶竒而其為明也微矣近代文士有好竒者以誕
澀之辭飾其¶淺易之意攻訐當世之文昧者羣和而從
之而三吴諸郡為¶尤甚此皆挾鬼燐而訾日月者也其
力雖不足為斯文害然¶不除滅而禁斥之何由復古之
<pb:KR4h0102_WYG_041-14a>
盛乎今¶天子憫斯文之不逮古擇太學之士而教之吾
郡鄭君顯則¶與焉顯則為文不好為竒而亦不流于易
盖學而得其正者¶也予竊有志于變天下之文而患不
得友天下之賢誠得如¶顯則者數十輩共趨古人之道
以自見于世其崇且大者可¶明也况于文乎今猶未之
遇也烏得無慨然矣乎吾聞文與¶政化相上下安知今
之文果不古類哉顯則誠以吾言求之¶有合于吾言者
吾不謂之今之士也
<pb:KR4h0102_WYG_041-14b>
　　送太學生趙孝先從軍詩序<md:KR4h0102_SBCK_041-10a>¶臨海趙君孝先為國子生其父老矣當為兵亰師孝先
奮曰¶吾不代父誰當為父言者即告祭酒以願代状未
許則言于¶禮部事聞詔可之釋其父遣歸孝先得命喜
不自勝如¶疾甚遇藥如積雨獲見日月如羇旅亡聊而
獲禄位也即變¶服以行愛孝先者曰孝先誠愛父矣然
何不自重也有才如¶孝先蓄學踐行如孝先有聲名如
孝先旦夕當為美官官于¶朝而以情請¶上未必不許也
<pb:KR4h0102_WYG_041-15a>
而何忍自代為哉為世惜才者曰國家地盡¶四海執干
戈職戰守者如林所少者豈一兵乎而使孝先為¶之也
夫以孝先行能用之誠當其所長于民必有補益課其¶
績效孰為寡多烏可徇一夫之私願而失良士哉孝先
之友¶方希直聞之曰愛孝先者非知孝先者也為世惜
才者安知<md:KR4h0102_SBCK_041-10b>¶國家之深惜乎以已視人則已重而人輕重
者冝先輕者冝¶後也以親視身則身輕而親重茍為榮
辱計而忘大義縱得¶大位何能一朝安中人且不忍為
<pb:KR4h0102_WYG_041-15b>
况孝先卓卓良士乎¶聖天子天運神㫁以成大業其所
舉措不易而審亦明矣豈¶不知孝先也豈不知兵之用
薄得士之效大也譬之天然将¶欲暑之必先寒之将欲
成之必先難之昭昭生于太隂隆隆¶隠于至微安知抑
之非揚舍之非用乎安知萬金之非輕秋¶毫之非重乎
且士之所學以善俗化民為本孝先一舉而使¶天下士
莫不自濯磨奮發知親之不可遺禄位之不可茍由¶是
而子則為孝由是而臣則為忠有益于人紀豈不甚大
<pb:KR4h0102_WYG_041-16a>
其¶于為人豈不甚可貴乎於是言者謝曰非¶聖天子之
仁不足以遂孝先之志非孝先之知學不能處其<md:KR4h0102_SBCK_041-11a>¶身以
道信乎是不可不學也乃相率為詩以美之而余書其¶
説以序之¶
　　篆書考正辯偽序¶
由古以之今存乎勢援今以反古存乎人天下之勢舍
厚而¶趨薄舍謹而為慢舍難成而為易習如水之下流
滔滔汩汩¶不至于極不止非有篤志卓識者不能知其
<pb:KR4h0102_WYG_041-16b>
不善而亟反之¶幸有一人知其不善矣自非達而在乎
位亦不能奪舉世之¶所嗜而挽之復乎古是以二帝三
王之禮樂政教餘文舊俗¶厯數千年以至于今時易世
遷㡬至于不可復者豈無豪傑¶之士生乎其間而欲正
之哉獨智不足以啓羣惑言之者一¶而誹笑之者千萬
雖欲回流俗之勢而不能也六書于民用¶最切而其變
為最甚自篆而為分𨽻自分𨽻而為行草日趨<md:KR4h0102_SBCK_041-11b>¶簡易輕
渉流蕩而無法使古人復生而視今之字必将駭眩¶而
<pb:KR4h0102_WYG_041-17a>
驚嘆而人顧鮮有知其非者問有好古之士知之而力
不¶足以制已然之勢不過著之于書以發其所得自漢
許叔重¶說文以来著書之存于世者雖有精粗詳畧之
殊而其用志¶深逺終非流俗所及然世之知而好之者
已難乎其人好而¶能通其意考其得失補其未傋而羽
翼之者冝乎其尤難也¶寧海方塘先生王君仲芳自少
篤志古學至老不倦甞病俗¶字之亂真害正本諸古以
正末流之失作文字考正辯偽之¶書以示學者其言皆
<pb:KR4h0102_WYG_041-17b>
有徴據不為臆說使人人因其言而求¶許氏說文以探
古人制作之初意引天下以復乎古寧有禦¶之者乎雖
然文字之學盖學者之一事耳天下所以治亂存¶亡者
不専在是也井牧變而民無定志比閭族黨變而鄊無<md:KR4h0102_SBCK_041-12a>¶善俗蒐狩師田之法變而國費于飬兵讀律飲射之法
變而¶官疲於聽訟其大者如封建學校其小者如名物
衣冠其異¶于篆之行草者曽㡬何哉予甞妄欲為一書
以正訛解惑而¶未之遂先生之父秘書公以博學多識
<pb:KR4h0102_WYG_041-18a>
為元聞人其所受而¶知者盖非特字學而已茍有大於
此者論次成書以補六經¶之遺缺洗百世之陋習豈非
學者之所望乎予庶㡬預聞之¶
　　贈王仲縉序¶
飢而食飽而嬉營私而騖利生無聞而死無述者衆人
也食¶焉而思思焉而行不憂其身之窮而憂道之不修
不懼其家¶之無財而懼乎名之弗揚者君子也衆人之
所為切于身而¶見效近故人之趨事者夥君子之所務
<pb:KR4h0102_WYG_041-18b>
事既緩而功亦遲故¶衆人多笑之而不知衆人之所為
又君子之所悲也吾昔年<md:KR4h0102_SBCK_041-12b>¶舟還自金陵泊姑蘇城下舟
人指城中大第謂予曰此元偽¶吴張氏宫也予問今其
家安在則已無噍類矣問其人名字¶則已莫有知者矣
及至錢塘道西湖舟人數謂予言林處士¶事曰此處士
故宅也此處士墳墓也此處士曽逰之地也予¶未甞不
為之太息方張氏盛時據數州之富擅王侯之貴驅¶百
萬之人以給其所欲其車服宫室妾媵珍寳騶從師徒
<pb:KR4h0102_WYG_041-19a>
僭¶擬乘輿亦自謂一時之雄矣而今未下十年乃若此
處士在¶時破廬弊褐羸童野鶴出入于烟霞水石間其
窮困莫比今¶越二三百載姓名猶灼然在人耳目則區
區之富貴者何足¶道而士之貧賤又何足憾哉且處士
特一詩人其自立者非¶能如聖賢之宏大深逺足以明
斯道而淑来世猶能如是况¶夫君子之希聖賢者乎吾
友烏傷王仲縉年少好學其所志<md:KR4h0102_SBCK_041-13a>¶甚美而其鄊人竊笑
之以為迂仲縉告予予恐其沮于衆人¶之笑也故告以
<pb:KR4h0102_WYG_041-19b>
斯說使仲縉知為學之足恃而益思自勉使¶衆人知所
有者之不足道不暇笑人而自悲也¶
　　送陳克彬歸臨江序　　　　　　王叔英¶
余自兒童時則聞江西多博學髙才之士衣冠文物之
盛甲¶于天下然其民性率多輕悍忌黠為俗喜争而善
訟故其最¶為難治而南昌贛吉為甚而臨江為尤甚觀
其諺語之傳于¶四方者可知矣是以天下之仕者莫不
憚官于其地而其人¶之官于四方者亦莫不見惮於人
<pb:KR4h0102_WYG_041-20a>
至于旅寓於江湖通途之¶間者或遇其人莫不憚之而
不敢驟與之交然余自弱冠¶以来往往見其人之来官
於吾邦者或以亷稱或以能顯或¶以謹厚見推其愚劣
不稱任者固鮮而其非道御物者亦<md:KR4h0102_SBCK_041-13b>¶不多見余固知江
西之多才而疑人言不可以盡信矣今年¶余来金華之
永康永康之令劉公某南昌人也丞謝公某吉¶安人也二
公皆以亷謹得民余至永康二公皆先以事去雖¶不及
識其為人而聞諸邑人之言可以知其為君子固亦猶
<pb:KR4h0102_WYG_041-20b>
見之矣邑之稅使陳志善者臨江人也數過余邑庠其
人温¶謹樂易與物無競而其子克彬適自臨来省為人
亦如其¶父而其才氣又自有出人者余于是益知江西
之多才而益¶疑人言之不可以盡信矣豈其風俗與化
移易而其人今非¶昔比也邪将余之所見皆適值其出
於衣冠文物之胄者故¶有以㧞乎其流俗邪是固未可
知也使其人皆如余所見固¶云美矣使其俗果如予所
聞則居其鄊而為其民之秀者豈¶不冝思所以變之之
<pb:KR4h0102_WYG_041-21a>
道乎余聞古之以匹夫而化鄊人者盖<md:KR4h0102_SBCK_041-14a>¶有之矣顧其身
之所立何如爾今克彬之歸也其尚益修其¶身以余前
所聞之俗為鄊人戒以去其惡以余後所見之人¶為鄊
人勸以進于善自一鄊而及于一邑自一邑而及于一¶
郡以及於一方使天下之仕者樂官于其地而其人之
官于¶四方者亦見樂于人而旅寓于江湖道途者亦莫
不樂其人¶而願與之交如是則天下之人言江西者不
特稱其學士大¶夫之賢矣豈不盛歟不然而或終使天
<pb:KR4h0102_WYG_041-21b>
下之人惮之如余所¶聞者固非四方君子之所願聞又
豈不為彼方君子之所恥¶哉雖然余浙東人也浙之民
俗視江西伯仲之間耳又安知¶天下不視之猶江西之
人乎余之言盖非徒以勉克彬也亦¶因以自勉焉¶
　
　
　
　明文衡巻四十一
