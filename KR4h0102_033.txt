# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:01.639944
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0454-033皇明文衡-卷之三十三.
<pb:KR4h0102_SBCK_033-1a>¶
皇明文衡卷之三十三¶
　　記¶
　　　滇南慟哭記　王紳¶
先公以洪武五年正月奉使雲南招諭元梁王六月抵其境¶
六年遇害至二十五年不肖孤紳竊禄西川屢請于¶
蜀王殿下二十八年冬得　㫖十二月朔日戒行次年二月¶
二十三日到滇次日叅見　岷府退謁藩閫文武大臣及土¶
人士友並以情事爲告聞者閔之競爲咨訪二十五日有&KR0526;¶
人𦘕工何仁可年七十餘來言親炙先公於佑聖宫甚乆至¶
繪素之事亦多經指授且云初來時梁王甚加禮敬府僚大¶
臣&KR0002;司徒逹里麻叅政喻金閭高撫慰軰尤所尊重凡見梁¶
王必以天命所歸人心所屬之理爲之開說退諭其臣僚尤¶
<pb:KR4h0102_SBCK_033-1b>¶
加委曲梁之君臣亦知元社已屋皆有降意時元之孽主逋¶
逃朔漠者遣侍郎脫脫自西蕃來通耗索援且刼以危言必¶
欲殺我使以固梁王意梁王不忍遽絶於我朝廼匿先公於¶
民間脫脫聞之誚曰國家顛覆而不能救反欲遠附他人邪¶
躍馬而起梁王不得巳遂出先公以見之脫脫欲加屈屏先¶
公慷&KR0099;罵曰天訖汝元命我朝實代之汝如爝火餘燼尚欲¶
假息以與日月争光邪我將命遠來豈爲汝屈今惟有死而¶
巳或觧曰兩國交争不罪來使不從則遣之彼何罪焉况王¶
公才噐天下無𩀱宜有以全之賊脫脫曰今日雖孔子在義¶
不可留梁王不能救先公復顧梁王謂曰汝朝殺我大兵夕¶
至矣亦不聽遂遇害時爲臘月二十四日未申時盖&KR0526;人以¶
此日爲節日故乆不忘也諱日城中父老士女莫不垂淚逹¶
<pb:KR4h0102_SBCK_033-2a>¶
理麻旣陳奠祭左右具衣冠殮之以禮卽日舁至地藏寺北¶
漏澤園化之以火諱所則今之&KR0026;音寺前三市街言訖引至¶
漏澤園擗踊設奠是夕宿地藏寺自此連日至彼展哀至二¶
十七日紳别訪南關董金剛保以合其&KR0003;盖以先公嘗主其¶
家故也金剛保亦引至&KR0026;音寺前栺以諱所號慟間市人競¶
來至問中有蘇奴者前言棺木實其家所備盖其兄慶時爲¶
元帥故逹理麻一以後事委之其言遺事畧與仁可同但奴¶
則云火化在小南門城濠邉復引至歴指其處哀未止有僧¶
從西來自云年百歳口述遺事甚悉紳拱問化後遺殖何在¶
僧言彼時上下恟懼誰復道及此者三人之言遺殖並同自¶
是士民僧道多來稱述先公容貌言行嗜好製作動静僕從¶
皆可稽但無能知夫塟所者因姑設次爲位於地藏寺之東¶
<pb:KR4h0102_SBCK_033-2b>¶
夾室越明日漏四下陳設於寺門外告祭于雲南府城隍里¶
社寺伽藍等神備述情事之由禮畢奉新製木主就&KR0026;音寺¶
前諱所盡哀題禮畢迎回地藏寺位次昧爽行正祭禮先是¶
布政張公紞叅議范公祖嘗訪先公節行於臨安儒士賈寛¶
寛逹理麻門客也故𫉬侍先公最宻因言曾有詩見&KR0009;可考¶
暨紳至張公卽命迎寛三月十日寛至所言與前頗同乃云¶
化後逹理麻巳使塟于地藏寺之旁後十許日寛徃哭之止¶
見平土而不結丘壠自國兵來陵谷變遷巳不可認迄今犁¶
鋤荐臻屋廬相望想像亦不能得其彷彿也寛又云先公前¶
舘于報國寺後因賊脫脫至遂移舘于春登楊氏家平日杜¶
門不接人事惟讀書著述有文集二大冊逹理麻録本藏于¶
家後併原藁不知何在寛年高質重所言似非虚妄者又沅¶
<pb:KR4h0102_SBCK_033-3a>¶
士鎦有年近見宜梁民李鉉鉉自言其父起宗爲元樞宻院¶
都事好士而知書曾延先公於家甚乆後事皆其經理今幕¶
所惟鉉知之有年前任沅庠時常接見先公故聞之甚留意¶
越半月紳至滇有年卽來告且爲書招鉉十一日鉉至口述¶
遺事亦悉又舉先公題其竹軒三絶句遂導至兀兒朶東門¶
外之百歩指羣塜千百而言曰大畧記在此處而羣瑑盡遭¶
發掘無遺者紳見其年少不敢盡信又見頗能記憶亦不敢¶
不信遂於其處仰天大慟次日於羣塜旁擇曠地仍設次爲¶
位迎神主陳祭祭畢復奉歸寺之元次越十日奉神主而廽¶
嗚呼哀哉紳之初志銳欲䚮求遺殖歸塟先壟以㐮大事不¶
幸歳乆事殊以至此極雖粉身碎骨亦不足以贖其辜他日¶
何何靣目見先公於九泉　哉擗踊之餘因忍死備記于簡¶
<pb:KR4h0102_SBCK_033-3b>¶
以誌不忘終天之恨且使後世子孫有以知其茶毒嗚呼痛¶
哉¶
　　　潞州廟學記　孔克表¶
惟潞州古上黨之域盤據太行抗勢高爽爲天下樞自昔號¶
重地其俗尚樸儉其民力本喜文學州治南四里爲孔子廟¶
左爲學元始建國州倅崔亶始經營之至元十二年乙亥知¶
州事陳伯福繕葺而增廣之至正之季時丁用兵弗遑文敎¶
之事廟與學俱圯不治¶
皇明受命萬世厎寧乃具設敎條置師弟子員用脩學校之¶
政郡邑奉宣　德意罔敢弗欽洪武七年夏五月同知潞州¶
事張侯寔來袛謁廟下惕然曰正化之行繄學校是基而宗¶
祀孔子者寔敎之所自出也故制下窄且多撓敗甚弗稱崇¶
<pb:KR4h0102_SBCK_033-4a>¶
重之意盍亟圖之衆皆曰然第瘡痍甫平公私膠轕𦍒少假¶
焉旣二年㑹蠲租令下民用以&KR0073;侯詢諸判官馬侯吏目王¶
均暨鄕之耄艾僉以爲可扵是伐鉅材&KR0355;貞石裒集衆工盡¶
撤其舊而更構之中爲殿八間象厥正配以及十哲左右廡¶
各二十四間繪從祀羣弟子及歴代先儒于壁兩廡之端立¶
屋六間闢中東西門而𣗳㦸于其外門之南對峙齋宿之廬¶
合十二間又南作高門三以&KR0063;&KR0149;星廟之東别築論堂以爲¶
講肄之地直齋翼如學徒而處櫓樓屹如書冊是&KR0869;都爲間¶
復四十又四至于廪食之室烹餁之所敎官講師之居止前¶
後布列靡不完固繚以周垣徑以脩術甃以瓴甋𡍼以聖丹¶
侐然靚&KR0055;廓然宏敞&KR0052;始於四月辛丑訖功扵九月丙寅落¶
成之日侯率寮寀儒師行釋奠禮旣而合宴干堂鄕老寓公¶
<pb:KR4h0102_SBCK_033-4b>¶
屬縣之吏逢掖之士咸大和會咄唶而相謂曰洋洋乎盛哉¶
古者建國君民敎學爲先侯其知先務乎非有述焉將何以¶
考引侯德而掖民扵道也乃相與謁辭刻諸石克表惟禮凡¶
學春官釋莫扵其先師秋冬亦如之當是時學者非其師弗¶
學也非其學弗祭也學校旣廢天下莫適所宗孔子集羣聖¶
之大成仁義禮樂之敎垂於萬世之逺通祀于學於禮冝矣¶
朝廷𨤲定祀典凡廟食之神滛名&KR0427;號一是刋削惟孔子謚¶
爵仍其故所以崇聖道正人心而相世敎也&KR0022;之人士入學¶
鼔篋當淬勵刮劘以克廣其德業退而家居爲良士君子焉¶
出而世用爲名公卿大夫焉誠如是不惟無&KR0018;於¶
國家而侯之志亦庻乎其遂矣不然羣狎朋嬉&KR0338;栗是耗懵¶
不知明體適用之要又豈侯之所望哉侯名三同字大亨世¶
<pb:KR4h0102_SBCK_033-5a>¶
居阜城家于吴&KR0004;舉進士擢白水縣令治最諸邑佐州再暮¶
其行事槩可稱述獨此関於治體尤大云¶
　　　皆山軒記　胡廣¶
國家建太僕寺扵滁陽以總江淮羣牧之政¶
聖天子蒞祚&KR0057;重其事乃遴選賢能授以是職吴侯鑑以將¶
家子魁傑&KR0018;才氣擢爲太僕寺丞治事有法率以古之君子¶
期待不肯爲苟且之政比年馬大蕃息公私&KR0278;&KR0073;侯尤好學¶
扵公退之暇即賦詩寫𦘕自娛嘗扵官署之偏築室數㨕爲¶
宴休之所引醸泉爲渠紆流于外舉目而望則豊山琅瑘諸¶
峯環列遠近發竒吐秀隠見扵煙雲杳靄間而朝暮之景変¶
化無窮乃取歐陽公之言名之曰皆山軒徴予言爲記滁之¶
山水名大著扵天下後世者盖自歐陽公始也公爲守扵滁¶
<pb:KR4h0102_SBCK_033-5b>¶
築亭扵山水之間日與滁人逰而樂之顧望清流之関思宋¶
太祖嘗破李景兵十五萬擒其將皇甫暉姚鳳扵滁東門外¶
求其迹盖百年之間故老已盡漠然徒見山高而水清而當¶
時得以樂其樂者伊疇之力也滁人盖未必知之而公與之¶
言忠厚之至也予惟今之滁非可同扵昔日我¶
太祖皇帝龍飛淮甸由滁陽而基　席業呼吸雷動羣䇿響¶
&KR0063;英雄蕩㓕滌磢百年腥羶之風盡復衣冠禮樂之舊¶
神聖功徳與開天闢地而同其盛豈但平一城擒一二將之¶
足擬哉昔者滁當干戈之際爲用武之鄉今爲&KR0022;畿千里之¶
地而凡得以居其間者顧瞻山川仰思¶
太祖開拓平治之功而當時故老猶有存者皆能道其盛也¶
况草木雲霞蔚葱炫爛五色之氣凝爲龍文結爲鳯彩霓旌¶
<pb:KR4h0102_SBCK_033-6a>¶
翠華儼乎在目而向之徒見山高而水清者漠乎其㣲矣又¶
烏知有待於今日之盛也哉昔有覩山河而思禹蹟者禹之¶
功盛大故人莫能忘我¶
太祖功德卓冠萬世天下之所仰頼而人心有所不忘矧侯¶
居官是&KR0022;&KR0278;游無事以樂乎雍熈太平之盛其所以感慕之¶
者宜何如也予知侯之脩其德而勤其職思以報夫¶
國家生育之&KR0055;仁庻幾侯之心矧侯之父兄皆攀鱗附翼以¶
取功名侯又當思振其家聲異時忠孝之名有所聞焉則是¶
軒與滁陽山水競光華於乆遠矣予竊幸與侯同其遭逢之¶
盛是以惓惓焉爲侯道之也¶
　　　遊陽山記¶
永樂三年秋八月¶
<pb:KR4h0102_SBCK_033-6b>¶
皇帝因建碑¶
孝陵斵石于都城東北之陽山得良材焉其長十四丈有奇¶
闊不及長者三之一厚丈二尺色&KR0627;澤如&KR0238;無疵璺廷臣徃¶
&KR0026;之且相其制度之宜時諸臣徃&KR0026;畢越九月戊午特¶
命翰林臣徃&KR0026;於是學士觧公太紳侍講金公㓜孜曁廣偕¶
徃已未早朝罷由朝陽門出過十里鋪鋪外人家夾道連續¶
而居間有市肆直抵滄波門門外隔平疇山蟬聮起伏卽城¶
中所見諸山也山下烟林村落遠近暎帶耕夫餉婦横縱隴¶
畒有刈禾&KR0927;者有登禾&KR0927;于塲者有挽車以載者有汲以&KR0517;¶
畦者有薙草萊者予三人&KR0026;其作勞徘徊乆之見田堘畔繋¶
一舟田間水與大江相通故有舟然乎疇曠野見此一舟亦¶
自奇絶水之上有古石橋頽其半石墮塞橋下人取便從下¶
<pb:KR4h0102_SBCK_033-7a>¶
行橋上草甚&KR0055;橋西北有土溝問之溝傍人云國初取土築¶
拒馬墻就以䟽墻内流水由拒馬墻折北而行至麒麟門門¶
額前中書舎人詹孟舉所書麒麟門折東而行五六里漸多¶
坡陀㓜孜與予乘肩輿上下山岡輙相與歩行以息僕夫之¶
力觧公&KR0016;行常先一二里許不見予二人來輙下馬候又東¶
過一長阪阪下路岐而二一依坂足少折而北一下田間少¶
折而南予將循坂足而北田間人呼曰南行南行遂遵田畔¶
折入小村市東山麓度㘭入谷行長稜十餘里始至陽山山¶
下草苃數百餘間以舎趨事者樊其周圍作門二通山之上¶
下入門百步有井一方小石池二水甚清出門上百歩許有¶
井一云其下舊有泉因甓之以爲井井之外有&KR0055;坑平山上¶
土石塡之舉石者邪許之聲相應仰見碑石穹然城立予足¶
<pb:KR4h0102_SBCK_033-7b>¶
力稍疲倦心急欲&KR0026;之雖疲亦趨而登至其下三人相視驚¶
愕不巳嘆息所未嘗見謂天生此石以有所待也山高數里¶
其體皆石其旁巉巖不便登陟從碑石之左攀躋而上一人¶
引手一人下推又躋一級漸至山頂石如礬頭者窅窊者竅¶
而通者高者下者險不可履作蟻縁而度漸過碑石之右稍¶
平可行余將俯&KR0026;心掉股栗目眩不能下視獨觧公登石立¶
乆之余坐息定更踰山頂數十歩望見長江數百里隠隠而¶
來舟帆上下如豆江北諸山澹然於煙霏霧靄間杳不能辨¶
山近東北二峯峭拔如削卽都城東門望見二峯靑翠高聳¶
者山之南有舊塜相傳曰葉丞相墓按金陵志葉祖洽墓在¶
宣義鄉卽此是也祖洽熈寧三年廷對第一官至徽猷閣宜¶
學士太中大夫政和七年終于眞州奉　勑塟此盖葉丞相¶
<pb:KR4h0102_SBCK_033-8a>¶
者相傳之誤也南望鍾山一峯上于天際秀立如玉笋都城¶
萬雉紅光紫氣蔚蔚葱葱結爲龍文散爲霞彩誠萬世¶
帝王之都也日過午下山回至小村市望見𣗳林隂翳中一¶
徑沿澗上兩傍皆松栢有古寺甚牢落梁本業寺也剏於天¶
&KR0101;九年五代時碑刻尚存有古桂二株其本枯朽其旁枝復¶
拱抱又將枯矣疑與寺同植者從旁入一小軒軒外多竹其¶
南有古井水滿而清汲以烹茶味甘洌乃命酒酌軒中酌罷¶
復尋寺前小徑轉登寺後山山多石石罅多&KR0068;刺行則鉤衣¶
以手蹇衣去地尺徐行至一巨石上坐息眺望少頃從山脊¶
下至寺已昏暗取酒燈下更酌别入一小室坐乆始就寢山¶
空夜凉寂無人語但聞蟲鳴喞喞窓外落葉摵摵作聲余乆¶
不能寐地志云謝&KR0149;運墓在寺近欲待明訪之叩僧不知其¶
<pb:KR4h0102_SBCK_033-8b>¶
處庚申旦離寺由故道入麒麟門縁鍾山麓而行午至&KR0149;谷¶
寺&KR0026;當時善𦘕者圖雪景海水于壁寺僧出東坡詩翰有元¶
諸名公品題并宋璲篆書金剛經&KR0026;之至暮而還廣自惟以¶
匪才際遇　明時荷¶
聖天子寵眷置於侍從&KR0278;游　禁闥無所禆益夙夜悚懼况¶
敢爲睱逸之事乎屬¶
聖天子致孝皇考𣗳石園林昭功德於萬世量其制作不敢¶
以忽故三事大夫及百執事咸得賜&KR0026;廣幸從二君子之後¶
徜徉於山水之間凡目之所見耳之所聞與夫一草一木之¶
㣲無不可樂是皆¶
聖天子之賜也烏可不知其所自遂執筆記之¶
皇明文衡卷之三十三¶
