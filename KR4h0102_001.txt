# -*- mode: mandoku-view -*-
#+TITLE: 明文衡
#+DATE: 2015-09-23 10:33:08
#+PROPERTY: JUAN 1

<md:KR4h0102_SBCK_001-2a>¶朕荷天地百神之靈祖宗之福起自布衣囏難創業惟
時將¶帥用命遂致十有六年混壹四海功成治定以應
正統考諸¶古昔帝王既有天下子居嫡長者必正位儲
<pb:KR4h0102_WYG_001-1b>
貳若其衆子則¶皆分茅胙土封以王爵盖明長㓜之分
固内外之勢者朕今¶有子十人前嵗已立長子標為皇
太子爰以今嵗四月初七¶日封第二子樉為秦王第三
子棡為晉王第四子棣為燕王¶第五子橚為吴王第六
子楨為楚王第七子榑為齊王第八¶子梓為潭王第九
子杞為趙王第十子檀為魯王姪孫守謙¶為靖江王皆
授以冊寳設置相傅官屬凡諸禮典已有定制¶於戯衆
建藩輔所以廣磐石之安大封土疆所以眷親支之<md:KR4h0102_SBCK_001-3a>¶厚
<pb:KR4h0102_WYG_001-2a>
古今通誼朕何敢私尚賴中外臣隣相與維持弼成政
化¶故兹昭示咸使聞知¶
　　定嶽鎮海瀆名號詔¶
詔曰自有元失馭羣雄鼎沸土宇分裂聲教不同朕奮
起布¶衣以安民為念訓將練兵平定華夏大統以正永
惟為治之¶道必本於禮考諸祀典知五嶽五鎮四海四
瀆之封起自唐¶世崇名美號歴代有加在朕思之則有
不然夫嶽鎮海瀆皆¶高山廣水自天地開闢以至於今
<pb:KR4h0102_WYG_001-2b>
英靈之氣萃而為神必皆¶受命于上帝幽微莫測豈國
家封號之所可加瀆禮不經莫¶此為甚至如忠臣烈士
雖可加以封號亦惟當時為宜夫禮¶所以明神人正名
分不可以僭差今命依古定制凡嶽鎮海¶瀆並去其前
代所封名號止以山水本名稱其神郡縣城隍<md:KR4h0102_SBCK_001-3b>¶神號一
體改正歴代忠臣烈士亦依當時初封以為實號後¶世
溢美之稱皆與革去其孔子明先王之要道為天下師
以¶濟後世非有功于一方一時者可比所有封爵宜仍
<pb:KR4h0102_WYG_001-3a>
其舊庶¶幾神人之際名正言順於理為當用稱朕以禮
祀神之意故¶兹詔示咸使聞知¶
　　開科舉詔¶
詔曰朕聞成周之制取材于貢士故賢者在職而其民
有士¶君子之行是以風俗淳美國易為治而教化彰顯
也漢唐及¶宋科舉取士各有定制然但求詞章之學而
未求六藝之全¶至於前元依古設科待士甚優而權要
之官每納奔競之人¶辛勤嵗月輒竊仕禄所得資品咸
<pb:KR4h0102_WYG_001-3b>
居舉人之上其懐才抱道¶之賢恥于並進甘隱山林而
不起風俗之弊一至于此今朕<md:KR4h0102_SBCK_001-4a>¶統一中國外撫四裔方
與斯民共享昇平之治所慮官非其¶人有傷吾民願得
賢能君子而用之自洪武三年為始特設¶科舉以起懐
才抱道之士務在經明行修博古通今文質得¶中名實
相稱其中選者朕將親䇿于廷觀其學識品其高下¶而
任之以官果有才學出衆者待以顯擢使中外文臣皆
由¶科舉而選非科舉者毋得與官敢有游食奔競之徒
<pb:KR4h0102_WYG_001-4a>
坐以重¶罪以稱朕責實求賢之意於戯設科取士期必
得於全材任¶官惟賢庻可成於治道咨爾有衆體予至
懐故兹詔示想宜¶知悉¶
　　免租稅詔¶
蓋聞自古帝王必資民力以助成武功故國家尤當以
恤民¶為先務朕為億兆主甚欲與吾民同樂於天地間
即位以來<md:KR4h0102_SBCK_001-4b>¶于今三年各處郡邑雖嘗免其稅糧尚慮凋
弊之餘未能蘇¶息其應天太平鎮江宣州廣德滁州和
<pb:KR4h0102_WYG_001-4b>
州當創業之初錢糧¶供億實為浩繁賴此數郡以足國
用遂致平定四方念其勤¶勞何時忘之深宜優恤應天
太平已宜免其稅糧二年鎮江¶宣州廣德滁和已免二
年此七處今年夏秋稅糧再行蠲免¶徽州嚴州金華衢
州處州廣信池州饒州廬州以次歸附供¶給皆為煩勞
此九處今年夏稅秋糧亦與蠲免其河南北平¶近入版
圖重念其民乆罹兵革疲困為甚山東與河南地方¶相
接其民宜加培養庻使河南之民得以相資為生山東
<pb:KR4h0102_WYG_001-5a>
已¶嘗與免二年河南北平已免一年此三處今年稅糧
竝行再¶與蠲免朕以布衣起事民間囏苦無不周知今
所優免姑以¶凋弊之處為先所在有司其尚謹於奉承
以體朕恤民之意<md:KR4h0102_SBCK_001-5a>¶　　封安南國王詔¶
朕躬膺正統撫有天下眷爾安南素知尊慕中國去歳
國王¶陳日煃奉表稱臣朕遣官齎詔印仍封為安南國
王比至境¶而日煃巳逝今世子日㷂能繼先志專使請
<pb:KR4h0102_WYG_001-5b>
命考於典禮宜¶嗣其位是用命爾日㷂襲封安南國王
授以金印於戯父子¶之親既謹承其基業君臣之義尚
永守於藩方故兹詔示想¶宜知悉¶
　　封占城國王詔¶
皇帝詔曰咨爾占城國王素處海邦奠居南服自乃祖
父世¶篤忠貞嚮慕中朝恪守臣節今朕肇承大統撫馭
萬方欲率¶土之咸寜嘗馳書而往報而爾能畏天命知
尊中國即遣使¶稱臣來貢方物思法前人之訓以安一
<pb:KR4h0102_WYG_001-6a>
境之民眷爾忠誠良<md:KR4h0102_SBCK_001-5b>¶可嘉尚是用遣官齎印仍封爾為
占城國王於戲以内治外¶朕乃一視同仁以小事大爾
尚慎終如始永為藩輔益勉令¶名故兹詔示想宜知悉¶
　　封高麗國王詔¶
朕肇膺正統誕撫多方乃眷高麗襲朝鮮之遺壤克尊
中夏¶逾渤海而稱臣頃詔使之往臨即表詞之來上有
嘉方物良¶紉衷情葢由夙慕于華風用是恪修于臣職
況爾三韓之累¶世皆慎始終屬兹四海之一家何殊内
<pb:KR4h0102_WYG_001-6b>
外爰稽彛制載錫真¶封今遣某官齎印仍封爾為高麗
國王於戲保民社而王纂¶榮懐于舊服守禮義之國作
屛翰于東藩其始自今毋替朕¶命故兹詔示想宜知悉¶
　　招諭庫庫特穆爾<md:KR4h0102_SBCK_001-6a>¶自昔帝王之得天下當大業垂成之際尤必廣示恩信
雖素¶相仇敵者亦皆兼收而並用之所以法天地之量
而成混一¶之業也朕自起兵淮右收攬羣雄平定華夏
唯西北邊備未¶修葢以庫庫特穆爾猶守孤忠保其餘
<pb:KR4h0102_WYG_001-7a>
衆居于沙漠以為邊¶患朕甚念之兹用特與寛宥必能
知時逹變慨然來歸其所¶部將士多我中土之人文武
智能朕當一一用之有願還鄉¶里者聴之賀宗哲孫翥
趙等果能賛其來歸其功非小投機¶之㑹間不容髪朕
言不再其審圖之故兹詔諭想宜知悉¶
　　諭安南國詔　　　　　　　　　宋　¶濓
春秋大義亂臣賊子在王法之所必誅不以夷夏而有
間也¶向者安南國王陳日煃薨我國家賜以璽書而立
<pb:KR4h0102_WYG_001-7b>
日㷂為王¶今觀所上表章乃名叔明詢諸使者日㷂為
盜所逼悉自翦<md:KR4h0102_SBCK_001-6b>¶屠其羽翼身亦就斃此皆爾叔明造計
傾之而成簒奪之禍¶也揆於大義必討無赦如或更弦
改轍擇日㷂親賢命而立¶之庻幾可贖前罪不然十萬
大軍水陸竝進正名致討以昭¶示四夷爾其無悔¶
　制¶
　　中書平章政事常遇春追封開平王制¶
　　　　　　　　　　　　　　　　王　禕
<pb:KR4h0102_WYG_001-8a>
天開鴻業篤生英傑之臣星隕將營載舉哀榮之典肆
大勲¶之垂集俄上將之云亡庸錫褒封誕頒渙號具官
常某英敏¶而沈毅嚴肅而恢宏自初建于義旗即來歸
于戎斾首從淮¶右揚采石之鋒旋定江東振丹陽之捷
拓邊疆于全楚殲强¶敵于三吴掃河洛而奠中原指幽
燕而平朔土功成百戰允<md:KR4h0102_SBCK_001-7a>¶為一世之豪氣葢三軍豈特
萬人之勇近報灤陽之凱益窮¶漠北之追攬哀訃之遽
來知力疾而猶戰眷言忠藎深用痛¶傷海宇一家既已
<pb:KR4h0102_WYG_001-8b>
成于大統君臣同體期共享于太平事乃¶若斯情何能
已秩庸陞于次相爵兼錫于真王雖禮數之有¶加於予
心其猶歉於戲金書鐡券曷忘佐運之功衮衣繡裳¶尚
服飾終之命寵靈勿替祚嗣彌昌可贈翊運推誠宣徳
靖¶逺功臣開府儀同三司上柱國太保中書右丞相追
封開平¶王諡忠武¶
　　代詹學士封靖西王制¶
朕惟竇融保五郡而事漢式彰推戴之忱李勣舉十州
<pb:KR4h0102_WYG_001-9a>
以歸¶唐益著忠貞之節在當時之寵遇越常典以褒嘉
眷爾外藩¶忠於内附為績既懋其報宜豐具位某曩在
北朝屬為近戚<md:KR4h0102_SBCK_001-7b>¶任維城之重寄乃胙土於遐陬撫御合
宜官府各脩其職業¶恩威竝著部落咸賴以安全兹朕
誕開鴻業之初惟爾灼知¶厯數之在審於去就率先遣
使而來庭籍其土疆不待興師¶以及境知同馬援之識
真主義等箕子之歸成周是用頒新¶命以示恩仍舊封
而授任庻使守其祭祀豈惟保兹民人於¶戲錫爵疏封
<pb:KR4h0102_WYG_001-9b>
不忘誠服之意柔逺能邇實切寵綏之心尚思¶對揚益
崇忠藎可授光䘵大夫靖西王仍給金印俾其子孫¶世
世承襲¶
　　梅思禮授大都府副使制¶
建庻官以臨萬國任莫重於本兵掌邦政而統六師選
必先¶於碩輔具官梅思禮材資驍勇器量雄深胷襟韜
畧之竒被¶服詩書之雅早登華貴作鎮藩翰保境安民
待四方之底定<md:KR4h0102_SBCK_001-8a>¶提疆籍户爰一旦而來歸明炳幾先忠
<pb:KR4h0102_WYG_001-10a>
於内附蓋去留灼知¶乎天命肆危疑克斷以人謀辭項
從劉知同曲逆舎囂去述¶識擬伏波凡我師徒束兵而
下淮甸暨其士女按堵有如泰¶山靖言思之厥功懋矣
是用擢居宥宻俾賛樞機匪彰效順¶之勤式示輸誠之
勸於戯立非常之功則有非常之賞既肇¶錫以殊恩奮
國士之報以酬國士之知益圖臻於顯效可授¶大都府
副使¶
　誥
<pb:KR4h0102_WYG_001-10b>
　　皇外考妣追封誥　　　　　　　王　禕¶
朕惟歴代君天下者推恩必及於后族親親之道也皇
后馬¶氏勤勞内助化家為國非其親之積德何以致此
稽于典禮¶是用追封皇外考馬某為徐王皇外妣為徐
王夫人仍立廟<md:KR4h0102_SBCK_001-8b>¶以奉祀事於戲親之至則思逺報之至
則禮崇尚推幽靈歆¶兹䘏典¶
　　趙德勝贈江西平章政事追封梁國公誥¶
開國之初朕賴爪牙之士執干戈以拓疆土其有捐軀
<pb:KR4h0102_WYG_001-11a>
徇國¶而没於王事烏得不深念之哉具官趙德勝剛果
有識勇毅¶絶倫始自滁和奮迹行伍乃從渡江㧞采石
取姑孰遂定建¶業克丹陽破毗陵皆預有功乃陞帥職
從大將下宣城江隂¶攻吳興錢塘收青陽石埭襲宜興
髙郵而安慶九江鄂渚南¶昌之役其功益著及守南昌
平山冦靖屬邑朕甚嘉之爰膺¶僉樞之命夫何敵兵侵
城竭力備禦誤中矢鏑竟隕其身於¶戲有功而不及親
受其報朕之念爾何能忘之是用陟以崇¶階列職台輔
<pb:KR4h0102_WYG_001-11b>
仍封大國建于上公以示飾終之儀以昭勸忠<md:KR4h0102_SBCK_001-9a>¶之道英
靈如在尚克歆承¶
　　方國珍除廣西行省右丞誥¶
自元政既㣲乃有智勇之士乗時而興思建功業及天
下兵¶起遂角立一隅以為民人之保障其後果得所歸
以全富貴¶是亦可謂豪傑者矣以爾方國珍材器雄毅
識慮深逺知世¶道將不可為乃奮于東海之濵二十年
間與其兄弟子姪分¶守三郡而威行于海上得非一時
<pb:KR4h0102_WYG_001-12a>
之豪乎然奉貢于我蓋亦¶有年終能知幾達變舉族來
歸富貴功名保而不失始終自¶全如此朕甚嘉之是用
擢居左轄列名外省食其禄秩綴于¶朝班以示朕優崇
之意爾其恭愼以自飭暇豫以自安益勉¶令名庻圖報
稱¶
　　楊&KR0110;除中書左丞誥<md:KR4h0102_SBCK_001-9b>¶朕惟輔相所任大政而左丞實為之佐賛政本而𢎞治
化其¶職重矣必有才德者乃稱是選具官楊&KR0110;文足以
<pb:KR4h0102_WYG_001-12b>
經國武足¶以濟時當朕創業之初爾即委身事朕内則
效謨謀於帷幄¶外則宣命令於四方踐&KR0402;衆職政業昭
著及居中臺紀綱大¶振屢叅省政勲績尤多今四海混
壹朕将以仁義禮樂化風¶天下正爾展其所學之日也
頃者命為右丞三月之間庻務¶畢舉其公平正大之心
皦然可見朕實嘉焉左丞之任俾爾¶晉陞爾尚益盡心
力共圖政理經綸審於事體施設酌乎時¶宜使百司奉
法天下治安以副朕簡注之意可
<pb:KR4h0102_WYG_001-13a>
　　汪廣洋除中書右丞誥¶
中書綜理百司紀綱庻務設丞于左右所以賛政本而
𢎞化¶功必得濟時之材任重之器乃稱兹選具官汪廣
洋道足以<md:KR4h0102_SBCK_001-10a>¶佐文治學足以庇民生敡歴中外十有六年
比歳江右山東¶屢叅省政克膺方面之託乃入為中執
法振舉憲綱屬陜右¶之地初入職方輟自臺端出任省
寄僅逾半載勞效巳著朕¶甚嘉之爰念功成治定之時
正立經陳紀之日匪資碩望曷¶圖治功是用命爾復居
<pb:KR4h0102_WYG_001-13b>
中書輔我大政右轄之位往其居之¶於戲官必擇人人
惟求舊公輔之任朕期爾乆矣爾尚益宣¶材力務展猷
為設施酌乎古今經綸審於事體庻成勲績以¶副朕懐
可¶
　　呉琳除吏部尚書誥¶
惟古帝王之治天下在於得人才然人才實由於銓選
朕所¶以於吏部之職必擇器識公明者居之具官呉琳
學術既醇¶踐履尤正其來事朕由博士陞僉憲司克振
<pb:KR4h0102_WYG_001-14a>
風紀及貳鹺臺<md:KR4h0102_SBCK_001-10b>¶國課以辦俾居記注獻納為多兹用陞
長天官以掌銓衡之¶重爾其量材而授官計功而考能
使賢愚有别而黜陟合宜¶庶稱朕為官擇人之意可¶
　　杭琪除户部尚書誥¶
國家以户口土田之事徭役職貢之方與夫㑹計倉廩
府庫¶經費周給之數一歸之于户部古之制也必才周
而識精者¶始稱兹選具官杭琪處事詳練敡歴為久皆
能展其所長爰¶佐大農遂貳户曹涖事唯謹勞績優著
<pb:KR4h0102_WYG_001-14b>
朕甚嘉之是用俾爾¶陞任地官之長尚其明生財之大
道務培邦本使食貨充而¶國用足以稱朕節用愛人之
意可¶
　　魏觀除太常卿誥¶
太常之職掌郊廟社稷山川羣神之祀其任重矣必明
于禮<md:KR4h0102_SBCK_001-11a>¶典者乃使居之具官魏某學行方正事朕有年累
持憲節振¶揚風紀及領鹽司大課以集勞績茂著朕甚
嘉焉頃者俾記¶言動朝夕之間屢進讜論尤簡朕心兹
<pb:KR4h0102_WYG_001-15a>
用命爾長于太常爾¶尚務持齋戒慎恭乃事用副朕誠
敬之意而感通于神明焉¶可¶
　　高安除給事中誥¶
有事殿内之臣其職為親且近是以漢有夕拜之事唐
有塗¶歸之儀朕稽古建官仍置厥職雖封駁之制不沿
于昔而論¶思獻納之助葢有望焉以爾英敏之資闓偉
之器自乃祖父¶奮起西土世濟其美為時名臣爾生于
名門蚤踐華要以閥¶閲之子弟習臺閣之威儀朕甄録
<pb:KR4h0102_WYG_001-15b>
遺才無間疎戚酌于衆論¶俾列邇聮顧方樂受盡言務
勤庶政凡有闗于公議其毋憚<md:KR4h0102_SBCK_001-11b>¶于敷陳益懋嘉猷圖稱
予望可¶
　　王文除侍儀使誥¶
朝廷之禮貴乎嚴肅以故等威有辨而周旋進退各得
其宜¶此贊相之職所以必擇人而任之具官王文資禀
純美學知¶向方昔者乃父嘗持文墨議論以事朕而殁
于王事朕深憫¶之故于其子特甄録之入侍于近衛從
<pb:KR4h0102_WYG_001-16a>
事於中書及居引進¶之司尤著恪恭之譽兹用進職列
于侍儀其小心以自持尚¶臨事而加敬使禮文之行於
朝廷者秩然可觀則予汝嘉¶
　　張祐除司天少監誥¶
司天之職在昔皆世守之故其淵源正而術數精非若
他伎¶雜藝可以驟而學之也以爾張祐智識明邃通於
天文之術¶其在近代祖父世掌天官而爾實承其家學
淵源既正術數<md:KR4h0102_SBCK_001-12a>¶以精其古所謂顓門名家者歟兹用命
<pb:KR4h0102_WYG_001-16b>
爾仍職司天尚其益¶據所蘊謹於推步以副朕敬天勤
民之意可¶
　　朱升除翰林侍講學士誥　　　　陶　安¶
朕聞洙泗集羣聖之大成新安為文公之闕里先後相
望斯¶文盛昌况新安之有人與前賢而同氏允為博古
通今之士¶耆年碩望之英是宜備顧問於内庭叅宻命
於翰苑惟兹華¶要用寵師儒朱升趨蹌禮法之場超卓
傳注之表羣經獨得¶其趣諸子莫遁其情網羅百家馳
<pb:KR4h0102_WYG_001-17a>
騁千古自其潛心積累至¶于皓首蒼顔用功勤矣朕開
基以來歳每徴聘戔戔束帛為¶矜式於國中青青子衿
來英才於館下議禮作樂郊廟所資¶脩已及人國家所
尚擢登玉署侍講彤闈鳯池兼掌於絲綸¶麟史仍叅於
筆削天地交泰有資賛翊之功雲漢昭回共致<md:KR4h0102_SBCK_001-12b>¶文明之
治可授翰林侍講學士中順大夫知制誥同修國史¶宜
令朱升准此¶
　　安統除兵部尚書誥　　　　　　宋　¶濓
<pb:KR4h0102_WYG_001-17b>
兵部司馬之職尚書法從之官古不輕授今難其人蓋
戎務¶之出入馬政之弛張莫不繫焉非有奮厲之才練
達之智不¶足以奉掦威武毗賛機宻者矣具官安某粤
自蚤歳有志事¶功自北而南在朕左右及其給事内廷
論思獻納之益亦時¶有焉夏官之選惟爾之能然以八
座之貴朕非輕以畀人者¶也爾尚一乃心力以報朕所
以見知之意嗚呼惟秉義守正¶則可以謹科條惟趨事
赴功則可以行邦政尚思自勉服我¶訓辭
<pb:KR4h0102_WYG_001-18a>
　　王居仁除山西行省叅政誥<md:KR4h0102_SBCK_001-13a>¶國家之建行中書所以控制方面而宣布政令者也况
河南¶山西之地古為雄藩所轄州郡不啻六十有餘版
籍之廣民¶庻之繁其事亦云夥矣邇者鑄印開省未設
丞弼先命近臣¶為叅知政事奏辟官屬以行則是大小
之務皆得專逹非止¶叅預而巳也與斯選者非得勲舊
之臣曷足以重其任哉具¶官王某才足以匡時謀足以
經逺自渡江以來委身事朕凡¶十五年踐&KR0402;中外多著
<pb:KR4h0102_WYG_001-18b>
勞烈執法中臺聲聞益著於是簡在¶朕心俾躋政府嗚
呼陳紀立經爾尚膺蕃宣之寄安邉靖國¶爾其盡撫綏
之方往惟汝諧毋替朕命¶
　　潘興祖授飛熊衛指揮使誥　　　蘇伯衡¶
環衛之司實居左右勲舊是任用表勤勞具官某直而
能容¶剛而不撓方渡江之伊始即杖䇿而來歸奮前驅
而濯彼南<md:KR4h0102_SBCK_001-13b>¶征列中堅而保兹東土奔走禦侮蓋無戰而
不從艱難備嘗¶斯有功而必録戎旃再典奨命荐膺綽
<pb:KR4h0102_WYG_001-19a>
有休聲既克副於望¶實誕加峻秩庻足展其威名督騎
士總材官任良重矣訓武¶經申兵法爾其勉之¶
　　王弼授驍騎衛同知指揮誥¶
社稷之守必在於爪牙拱扈之臣視之猶心膂克膺兹
選實¶難其人具官王弼沉静可嘉果敢無敵始列右廣
繼長千夫¶屬櫜鞬而率先戎行時將十載聞鼔鼙而克
勤乃事勇冠一¶軍儋爵之恩愈隆汗馬之勞益著迨兹
升擢彌切倚毗帯礪¶山河朕不遺於故舊功銘竹帛爾
<pb:KR4h0102_WYG_001-19b>
式克於欽承¶
　諡册文¶
　　懿祖諡册文(代陶學/士作)　　　　　　蘇伯衡<md:KR4h0102_SBCK_001-14a>¶維洪武元年歳次戊申正月壬申朔越四日乙亥¶孝曽
孫嗣皇帝臣再拜稽首上言伏以創業開基孝宜先於¶
追逺祖功宗德禮莫大於正名蓋由積善而累仁是致
以家¶而為國考文於古進諡在今伏惟¶皇曾祖考府君
性賦慈仁志存謹厚克勤克儉修身永念於¶貽謀無黨
<pb:KR4h0102_WYG_001-20a>
無偏履道每期於垂裕昔陶唐上崇於少皡而周¶武追
王於古公思水木之有本源履霜露而懐怵惕謂多儀¶
備物未足盡於孝心惟顯號鴻名乃克符於禮典作廟
有奕¶鏤玉惟榮謹奉册寳上尊號曰¶恒皇帝廟號懿祖
陟降有臨神明如在繼志述事敢云有¶道之曾孫啓土
建邦永賴在天之烈祖謹言¶
　　懿祖妣諡册文<md:KR4h0102_SBCK_001-14b>¶維洪武元年歳次戊申正月壬申朔越四日乙亥¶孝㑹
<pb:KR4h0102_WYG_001-20b>
孫嗣皇帝臣再拜稽首上言伏以人之大倫正始必由¶
於内治國之盛典報本莫大於尊親惟今日之光華皆
重闈¶之積累嚴脩祼享敬上徽稱伏惟¶皇曾祖妣坤道
順承壼儀雍穆儉遵澣濯德音夙著於宗姻¶禮備溫恭
慶系逺延於孫子實由中助丕顯前聞惟種德於¶百年
之先故食報於數世之後遂令眇質獲履至尊爰考舊¶
章式崇諡册謹奉册寳上尊號曰¶恒皇后誕受帝祉永
膺今名重翟褘衣莫遂生榮之願關雎¶麟趾尚祈隂相
<pb:KR4h0102_WYG_001-21a>
之功謹言¶
　遣祭文¶
　　祭古帝王陵墓文　　　　　　　宋　<md:KR4h0102_SBCK_001-15a>¶濓
昔者聖帝明王豐功盛德被于生民四海咸賴渉世既
逺陵¶墓所在徃徃鞠為椔翳祭祀遂致廢而弗稱朕既
統一天下¶主百神之祀心甚憫焉因遣使者訪問其處
命有司製衮冕¶之服具牲牢醴齊致祭陵下而焚之然
帝王之精神上與天¶通陟降帝所必能來格於㝠㝠之
<pb:KR4h0102_WYG_001-21b>
中也尚享¶
　　祭髙麗國山川祝文　　　　　　王　¶褘
髙麗為國奠于海東山勢磅礴水德汪洋實皆靈氣所
鍾故¶能使境土乂安國君世享富貴尊慕中國以保生
民明神之¶功於是為大朕起布衣今混一天下以承正
統比者夲國奉¶表稱臣納貢朕嘉其誠巳封王爵考之
古典天子於山川之¶祀無所不通是用遣使敬將牲幣
徃脩祀事以答神庥惟神¶其鍳之<md:KR4h0102_SBCK_001-15b>¶
<pb:KR4h0102_WYG_001-22a>
　
　
　
　
　
　
　
　
<pb:KR4h0102_WYG_001-22b>
　
　
　
　¶
　
　
　
　<md:KR4h0102_SBCK_001-16a>¶明文衡巻一
