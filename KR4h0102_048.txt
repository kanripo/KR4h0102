# -*- mode: mandoku-view -*-
#+TITLE: 明文衡
#+DATE: 2015-09-23 10:33:12
#+PROPERTY: JUAN 48

<md:KR4h0102_SBCK_047-13a>¶<md:KR4h0102_SBCK_048-1a>¶
<pb:KR4h0102_WYG_048-1a>
欽定四庫全書
　明文衡巻四十八¶
　　　　　　　　　　　　明　程敏政　編
　題䟦
¶
　　題六檜堂卷　　　　　　　　　黄　淮¶
忿之激於中者必徴於辭色徴諸色其發疾以暴徴諸
辭其¶㫖婉以深稽之往古藺相如忿秦之欺趙欲以頭
與玉俱碎¶樊噲忿鴻門之背盟㧞劒瞋目以脇楚王徴
<pb:KR4h0102_WYG_048-1b>
諸色者也國風¶歎薈蔚之朝隮楚騷悲菉葹之盈室徴
諸辭者也色之所發¶雖足以快意於一時而辭之所寓
誠足以垂戒於萬世其淺¶深固不可同日而語也今觀
胡褎之六檜堂其亦忿之徴於¶辭者歟褎温之永嘉人
當宋運中微屏處華蓋山中讀書自¶娱忿秦檜之誤國
痛入骨髓然而未能伸其志也遂於堂階¶之下手植檜
六本揭其扁曰六檜蓋以六之音與戮同于以<md:KR4h0102_SBCK_048-1b>¶識夫檜
之罪當致顯戮冀他日得以酬其素願云耳烏乎褎¶獨
<pb:KR4h0102_WYG_048-2a>
何心哉不得已也當時有若胡澹菴者上高宗封事請
以¶檜之頭懸之藳街詞雖切而不見信况褎未獲進用
於朝者¶乎後雖一出竞以奸權妒嫉僅至滁陽通判而
止徒使空言¶與國風楚騷同傳于簡編良可悲夫然其
氣象從容辭意懇¶至後之覽者足以寒心而駭膽誠非
僥倖快意於一時者之¶可比也九世孫鏞裒集成巻鏞
之子奥復求士大夫詩文以¶彰厥美其亦善於繼述者
歟
<pb:KR4h0102_WYG_048-2b>
　　四皓圖䟦　　　　　　　　　　胡　儼¶
余讀留侯世家至有所謂四人者嘗高其義不為屈辱
因高¶帝欲易太子吕后用留侯計卑辭厚禮招致此四
人為太子¶助此四人亦幡然無難色司馬公謂審有此
是子房為子植<md:KR4h0102_SBCK_048-2a>¶黨以拒父也愚以當留侯被劫畫計之
日唯知用圯上老人¶設變制權之術豈暇顧父子之倫
哉然此四人既不為父用¶肯復從其子有可疑者一也
向以帝之慢侮而逃匿不就今¶從太子見寧必其不輕
<pb:KR4h0102_WYG_048-3a>
而且罵哉有可疑者二也且此四人¶高蹈逺引宜其不
役志於物一旦以金璧書幣而來有可疑者¶三也夫惟
其有可疑者三余是以知此四人者必不茍出焉¶雖然
四人從太子游者必有謂其果為商巖之老則余不知¶也¶
　　書袁廷玉傳後¶
人之貴富賤貧吉凶壽夭智愚賢不肖果有相乎禹之
跳湯¶之偏臯陶之削𤓰伊尹之無須麋周公之斷椔仲
尼之䝉倛¶是耶非耶果無相邪公孫穀豐下而有後伯
<pb:KR4h0102_WYG_048-3b>
石越椒俱豺聲<md:KR4h0102_SBCK_048-2b>¶滅其氏周亞夫鄧通之不食衞青班超
之必侯見諸史傳者¶班班矣荀卿子曰相形不如論心
論心不如擇術形不勝心¶心不勝術斯可以論聖賢矣
其他囿於二氣五行而盡性踐¶形之功或昧焉或缺焉
或未至焉則貴富賤貧吉凶夀夭智¶愚賢不肖之徴亦
豈外於相邪故唐舉吕公管輅袁天綱之¶徒皆能以其
術取名當時流聲後世此其人豈佞也哉四明¶袁廷玉
甫其先南昌人世業儒至廷玉以相術顯余官翰林¶時
<pb:KR4h0102_WYG_048-4a>
廷玉擢太常丞嘗見其貎清古而氣剛毅有君子之風
今¶退休于家其子忠徹為中書舍人乃持九靈山人戴
良所譔¶甫傳示余而求題嗚呼廷玉術之神其見諸傳
者詳且核矣¶然其言曰毎占人吉凶即知其心之善惡
輒念之為之反覆¶化導期轉禍以為福人不畏義理而
畏禍患因廷玉之言格<md:KR4h0102_SBCK_048-3a>¶心改行者甚衆然歟若然君子
之用心也昔嚴君平隠於卜¶筮與人子言依於孝與人
弟言依於順與人臣言依於忠各¶因勢導之以善千載
<pb:KR4h0102_WYG_048-4b>
之下求之廷玉其有合哉使占者能如¶廷玉言棄咎而
從義誠于理道有禆焉嗚呼傳以術論之其¶可乎¶
　　書居士外集後　　　　　　　　鄒　緝¶
予少時客遊新淦新淦之仁和有李繼武者敬士而好
文尤¶好蓄古文奇書聞人有異書世所貴重者不計其
貲之多寡¶輒重購之嘗得故禮部侍郎曾魯得之所校
歐陽公居士内¶外集知以為奇寳而藏之予嘗借得其
外集蓋板本大字上¶下邊幅最高濶曾公皆手自校讐
<pb:KR4h0102_WYG_048-5a>
中間頗多缺板又手自補¶完曾氏家多古書所校諸本
有古本家本刊本諸集辨其同<md:KR4h0102_SBCK_048-3b>¶異及其改易增損皆朱
書小字於其上下旁邊字極謹細常¶滿其邊幅以為其
用心何其若是之密也非積日累月之勤¶何能至是哉
是時曾公沒已乆而其子坐事見籍官散鬻其¶書故繼
武購得之予甚惜曾公用心之勤而其子孫不能保¶而
全之為可恨又以外集之文罕有傳者其所考異尤為
難¶得因取而備錄之惟所校居士集五十巻洪武初永
<pb:KR4h0102_WYG_048-5b>
豐縣令¶蔡玘已為之鏤板而建寧書坊又為之傳刻則
此外集亦當¶與之並行也其後予官太學居京師以李
氏所藏本不可復¶見深加愛惜吏部侍郎練公子寧好
古君子也見之而喜因¶借以去乆未之取㑹子寧遭事
死其集遂亡焉余又為之往¶來惋惜不巳也李後復姓
胡出為松江華亭丞集藏于家有¶子患風狂疾其存亡
不可知李今又已沒則其集之流落散<md:KR4h0102_SBCK_048-4a>¶亡也必矣豈不
重可慨念哉此本予永樂九年借義門鄭氏¶本所録蓋
<pb:KR4h0102_WYG_048-6a>
此已得居士集故復録此以為全集所寫雖未能¶精善
又非有曾氏之考異然自謂鄒氏家奇書又後五年予¶
再自北京扈從還京師入見¶皇太子獲賜歐陽文忠公
大全集一百五十七巻裝繕整齊¶蓋尤為至寳之物既
珍襲而秘藏之以此録本既得之不易¶因備述予平生
愛慕歐文之心與前後得失之故而并予之¶所感者係
焉¶
　　題劉州判墓銘後　　　　　　　梁　¶潛
<pb:KR4h0102_WYG_048-6b>
泰和劉君仲啓前吏部尚書槎翁之從子也尚書公雖
接物¶和同而中情極簡重少可許然獨愛仲啓仲啓判
陜州時以¶事逮至京事不白公即為廷白之仲啓少負
奇氣好持<md:KR4h0102_SBCK_048-4b>¶弓乘馬嘗羣獵窮山中遇猛虎獨前格殺之
心以此自壯既¶而折節讀書從尚書公及其弟東園先
生講學稍就砥礪而¶其才益振施之於政沛然也然人
常稱仲啓在州時一事云¶州治舊有邵公祠祠有怪嘗
夜見女奴四人各麗服持一燭¶而出云邵公也不敢近
<pb:KR4h0102_WYG_048-7a>
仲啓知其怪從祠傍搜之得二老狐¶殺之俄又見池蓮
色鮮艷殊常即命㧞去之池水為之赤怪¶遂以息蓋州
人道其事其家僮輿𨽻亦云翰林庶吉士余學¶䕫又為
之傳甚悉於乎亦異哉春秋左氏所記怪異事甚衆¶後
世未免譏左氏之好怪孔子不語怪豈以其易惑而難
知¶也老子又以謂至治之世其鬼不神然則使前此治
陜州者¶其賢如仲啓怪且不作矣仲啓既甚英偉又得
尚書公昆弟¶振育之其為治必有異績惜州人不知之
<pb:KR4h0102_WYG_048-7b>
獨傳此異事事之<md:KR4h0102_SBCK_048-5a>¶異者固足以動人耳目獨不知仲啓
于此偶然耳可稱道不¶在此也仲啓之孫舉於鄉而來
示余以山東按察僉事晏¶彦文先生所為仲啓墓銘讀
于此有嘅焉因題而識之¶
　　題劉公辰宗譜後¶
北京刑部侍郎劉公辰宗譜一帙自公而上至五世祖
載而¶止載以上譜遺失不可知者不强續也載生元婺
州萬户府¶經厯季季生常州萬戶府知事良良生毅賊
<pb:KR4h0102_WYG_048-8a>
將張士誠圍常¶州時援兵絶不至毅賫蠟書浮江間道
抵浙江行省求救未¶及還而城陷城陷時良獨不屈闔
門赴水死者十餘人良即¶公之從父也公之尊父某嘗
以是語公公亦自能道張士誠¶之成敗及其從父死時
事識其歲月恨其時褒恤之典不及¶也公為人喜談論
慨然甚有志於天下事方<md:KR4h0102_SBCK_048-5b>¶太祖高皇帝渡江時公為他
將幕府掾屬今¶皇上即位之明年纂修¶高皇帝實録公
與予實預編集凡當時戰伐克捷之功宿將¶舊臣有所
<pb:KR4h0102_WYG_048-8b>
不能知知之有不能盡者公一言之聴者如身在¶其時
目覩其事退而考之記注皆合事相越數十年猶强記¶
不忘如此也史事畢拜江西㕘政既罷歸尋復擢今職
然不¶煩以事蓋¶皇上欲數知¶太祖時故事惟公能道之
故有是命公在江西為政尤知大¶體雖老其氣如其壯
時今觀公之譜及其行事遭遇乘時與¶其先世忠節俱
顯可謂盛矣予惜其從父之死事不著之於¶史而公之
出處當必有太史氏書之也故著之以係其譜俾<md:KR4h0102_SBCK_048-6a>¶藏于
<pb:KR4h0102_WYG_048-9a>
家云¶
　　題羅氏承恩巻　　　　　　　　楊　¶溥
今少傅兵部尚書兼華蓋殿大學士楊公士奇嘗任左
春¶坊左諭徳兼翰林院侍講永樂已丑¶太宗皇帝北巡
命¶皇太子監國留公輔導明年其同母弟羅京以事當
徙北京¶為民公顧其子尚幼而母夫人墳墓無守之者
乃以情白¶仁廟乞留京且言京兄弟二人兄從戍逺方
京復當徙辭意¶懇切¶仁廟憫之遂以京給公併開羅氏
<pb:KR4h0102_WYG_048-9b>
軍籍於是母夫人墳墓有¶所託而羅之兄弟子姪得優
游田里是皆¶仁廟之賜也今年春京自西昌來省兄㑹
晤之間感念疇昔<md:KR4h0102_SBCK_048-6b>¶謹請述其事之本末以示不忘公嘉
許之復屬予識於後嗚¶呼¶仁廟之恩博矣哉臣溥嘗備
員洗馬竊見監國時裁決庶政¶務從仁厚以煦邦家蓋
將使天下蒼生咸得分願况近臣哉¶公以文儒居輔導
竭忠殚慮知無不言言無不聴恩遇之隆¶爰及其家固
有以也及¶仁廟正位期年深仁厚澤覃被萬方禮樂之
<pb:KR4h0102_WYG_048-10a>
教垂裕後世而¶公實以保傅之重兼論議之職其所以
顯相邦家以廣利澤¶其惟善推此心也哉京篤念國恩
不忘所自亦羅氏之賢¶子弟也用世厥家以圗永乆尚
慎旃哉¶
　　書先聖先賢圖贊後　　　　　　呉　訥¶
右宣聖及七十二弟子贊宋高宗製并書其像則龍眠
李公<md:KR4h0102_SBCK_048-7a>¶麟所畫也高宗南渡建行宫于杭紹興十四年正
月始即岳¶飛第作太學三月臨幸首著先聖贊後自顔
<pb:KR4h0102_WYG_048-10b>
淵而下亦皆譔¶辭以致褒崇之意二十六年二月刻石
于學附以太師尚書¶左僕射同中書門下平章事兼樞
密使秦檜記檜之言有曰¶孔聖以儒道設敎弟子皆無
邪雜背違於儒道者今縉紳之¶習或未純乎儒術顧馳
狙詐權譎之説以僥倖於功利其意¶蓋為當時言恢復
者發也嗚呼靖康之禍徽欽䝉塵汴都淪¶覆當時臣子
正宜枕戈嘗膽以圗恢復而檜力主和議攘斥¶衆謀盡
指一時忠義之言為狙詐權譎之論先儒朱子謂其¶倡
<pb:KR4h0102_WYG_048-11a>
邪說以誤國挾敵勢以要君其罪上通于天萬死不足
以¶贖者是也昔龜山楊先生時嘗建議罷王安石孔廟
配享識¶者韙之訥一介書生幸際<md:KR4h0102_SBCK_048-7b>¶聖明備員風紀兹於
仁和縣學得觀石刻見檜之記尚與圗¶贊並存遂命磨
去其文庶使邪詖之說姦穢之名不得厠于¶聖賢圗像
之後然念流傳巳乆謹用備識俾後覽者得所考¶云¶
　　書宋丘公岳家傳後¶
右宋龍圗閣學士沿江制置使丘公岳山甫家傳後有
<pb:KR4h0102_WYG_048-11b>
元文¶宗時龔璛子敬順帝時楊維禎㢘夫䟦子敬云公
孫彦啓以¶時修宋一代國史欲執筆者采入公傳㢘夫
曰自公解閫不¶三十年宋亡矣予嘗怪宋史無公傳因
稽宋制文臣自少卿¶監武臣自正刺史以上必立附傳
公為學士制使何不立附¶傳于理廟實録後乎豈在趙
葵帥幕弗能止其入洛之師而¶弗附邪抑史氏失職而
失附邪元初董文炳命李磐取宋實<md:KR4h0102_SBCK_048-8a>¶録等五千册比上
國史院若有公附傳後何弗錄邪元累朝¶欲修三史以
<pb:KR4h0102_WYG_048-12a>
統紀弗定弗果順帝至正元年因授經郎危素¶請始詔
修之命素乘傳至宋兩都訪摭缺遺彥啓名迪公四¶世
孫何不以此傳獻之邪宋接晉唐之統遼夏可比晉苻
姚¶附立載記當時史官歐陽𤣥李好文輩率徇時亡誼
僅比陳¶壽三國志以立史㢘夫作正統辨力辨其非噫
壽之志近郝¶經伯常張樞子長所作續漢書以魏吳附
錄若宋史則陳桱¶子經通鑑續編已大書宋之諸帝而
遼與夏巳分注紀年於¶其下矣嗚呼宋世天綱凌遲實
<pb:KR4h0102_WYG_048-12b>
開闢以來非常大變迨我朝¶太祖受命始克振興以復
先王之舊方今重熙累洽有以宋¶史當正具陳簡畀文
學之臣以修訂之易易耳公之裔孫貳¶令方持傳求題
然傳乃謄本多訛字缺文方當考訂寳藏俟<md:KR4h0102_SBCK_048-8b>¶時以獻¶
　　晦庵除秦檜祠移文後題¶
右徽國文公先生所著曰移文者先生淳熙中提舉浙
東常¶平因以公文移郡屛去之也檜家在金陵紹興五
年除知温¶州捨田蓋是時矣曰趙汾獄者檜恨趙鼎等
<pb:KR4h0102_WYG_048-13a>
必欲殺之鼎死¶猶不已乃令徐嚞論鼎子汾與宗室令
衿姦謀送大理獄逼¶汾自誣與令衿張浚李光胡寅胡
銓等五十三人謀大逆欲¶加族誅獄成檜病不能書乃
釋曰圗九錫者鎮江守王循友¶乞加檜九錫為圗以獻
也曰誰其弱秦者吕願中率賔佐作¶秦城王氣詩高宗
既不能討檜若天不誅則王氣誰能弱之¶也又按先生
語類云高宗悉以國柄付檜舉朝悉秦之人毎¶事與高
宗爭勝曹筠言水漲詔逐之檜陞為從官周葵欲言<md:KR4h0102_SBCK_048-9a>¶梁
<pb:KR4h0102_WYG_048-13b>
汝嘉檜不待高宗應便改除之繇是張扶請檜乘金根
車¶其勢須如曹操而後已故檜死詔謂楊郡王云朕今
日始免¶防檜逆謀豈非徘徊漢鼎之旁之驗乎若檜之
外孽熺塤堪¶其滅濁淫黷奚足道哉¶
　　題顔氏三節婦傳後　　　　　　王　¶直
右顔氏三節婦傳翰林檢討張先生伯穎撰載節婦死
事甚¶詳嗚呼誠可謂偉烈者矣予於此而有感也古之
王者其徳¶積於身充於家而達於邦國故當時被其化
<pb:KR4h0102_WYG_048-14a>
者雖婦人女子¶皆明義守節卓然有不可奪之志觀於
詩之二南可見矣後¶世風俗之厚薄亦視其君徳之淺
深非可以茍焉者也元有¶天下幾百年以一朝之法易
天下之俗而夫婦之倫雖為釐¶正其平居逸處不知有
别者多矣况於喪亂之際乎獨當時<md:KR4h0102_SBCK_048-9b>¶士大夫家詩書傳
習之乆確然不為所易然亦鮮矣有如顔¶氏三節婦者
豈不誠可尚哉嗚呼天下之人固有道之以正¶而不從
者矣况可以淫僻道之哉此予所以有感也善化教¶諭
<pb:KR4h0102_WYG_048-14b>
敬守節婦蕭之子也示予以此傳故題予之所感者如
此¶以深見節婦之賢也¶
　　題赤壁圗後¶
東坡先生謫黄州以李定輩之譖也赤壁二賦其用意
邃矣¶當曹操欲東下時視吳已若已有而卒僨於赤壁
今江山猶¶在而操已影滅跡絶然則英雄如操者果何
足道况李定輩¶邪先生雖為所困然胸次悠然無適而
非樂其清忠直節自¶足以照映千古不特文章之美也
<pb:KR4h0102_WYG_048-15a>
而定輩皆已潰敗臭腐而¶無餘矣先生嘗憤操害孔北
海謂北海如龍而操如鬼予於<md:KR4h0102_SBCK_048-10a>¶定輩亦云¶
　　題汪景房沉籍事後¶
予讀元翰林修撰張子長所書汪君景房事又識景房
之裔¶孫秉心而信仁人之澤之逺也蓋仁者天之道也
君子以仁¶存心斯無愧於天則天之祐之有窮哉當錢
氏納土時為其¶臣者孰無去就利害之思得早入朝以
自託幸矣况奉圗籍¶納土之臣其階於榮顯可必也景
<pb:KR4h0102_WYG_048-15b>
房獨存愛人之心不忍其¶復困於重賦遂去其籍寧自
棄於貧賤而使十三州之人得¶輕稅之利其心之仁如
此豈非天之所祐哉宜子孫之乆而¶盛也古者十一而
稅軍國之用量入為出而上下皆足後世¶費用無經故
往往加稅加稅而又不足則暴征横斂以繼之¶民困無
聊於是卒亂以亡書曰民為邦本本固邦寧果能節<md:KR4h0102_SBCK_048-10b>¶用
而愛人則豈有亂與亡哉錢氏賦重民困有亡之道雖
不¶納土勢亦不長其自歸於宋也乃天哀其人不使重
<pb:KR4h0102_WYG_048-16a>
困於兵¶革而錢氏因以成歸徳之名蓋幸也浙之輕稅
雖成於王方¶䞇然使其故籍尚存方䞇亦莫如之何自
是以來民享其樂¶利百三四十年高宗立國於此民心
戴之又百五十年而後¶亡蓋由祖宗徳澤在人而此乃
其大者也推本而論之景房¶之功豈細哉子孫之乆而
盛蓋宜也於戲後之仕者有欲為¶宇文融皇甫鎛之徒
其尚監于兹哉¶
　　題卻封禪頌藳後
<pb:KR4h0102_WYG_048-16b>
右卻封禪頌藳前翰林學士贈禮部尚書文穆胡公作
也昔¶太宗皇帝在位時太常臣有言曰古者聖人治天
下功徳¶隆盛則必舉行封禪之禮以告于神明垂美於
萬世今<md:KR4h0102_SBCK_048-11a>¶陛下繼統天清地寧民物咸遂聖徳神功古無
與讓而封¶禪未講何以繼前代帝王之盛請命禮部舉
行之¶上曰封禪非古也帝王之有聞於後者在其徳不
在封禪不¶許公聞之曰此盛徳事也而大臣有與之比
者隂助之公慮¶為所惑乃本封禪非古之說與後世賢
<pb:KR4h0102_WYG_048-17a>
君良臣所以闢而不¶行之美¶皇上聖性高明真知灼見
足以破千古之謬為百王之明監¶作此詩以獻¶上覽之
喜曰是朕心也於是言者沮而封禅卒不行君子之¶事
君務引其君以當道若公是也彼秦皇漢武之輩肆其
侈¶心以瀆擾上下天地厭之顧乃以是為說此為邦者
所以逺¶佞人而公之所深慮也其學之醇懿心術之正
大可見豈獨<md:KR4h0102_SBCK_048-11b>¶文章之雅贍可喜哉公捐館三十年其壻
尚寳丞宋懷以此¶藳示直直嘗從公游知公為深故題
<pb:KR4h0102_WYG_048-17b>
其後如此懷其永寳之¶哉¶
　
　
　
　
　
　
　明文衡巻四十八
