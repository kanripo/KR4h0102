# -*- mode: mandoku-view -*-
#+TITLE: 明文衡
#+DATE: 2015-09-23 10:33:09
#+PROPERTY: JUAN 29

<md:KR4h0102_SBCK_028-11b>¶<md:KR4h0102_SBCK_029-1a>¶
<pb:KR4h0102_WYG_029-1a>
欽定四庫全書
　明文衡卷二十九¶
　　　　　　　　　　　　明　程敏政　編
　記
¶
　　閱江樓記　　　　　　　　　宋　濂¶
金陵為帝王之州自六朝迄于南唐類皆偏據一方無
以應¶山川之王氣逮我¶皇帝定鼎于茲始足以當之由
是聲教所暨罔閒朔南存神¶穆清與天同體雖一豫一
<pb:KR4h0102_WYG_029-1b>
遊亦可為天下後世法京城之西¶北有獅子山自盧龍
蜿蜒而来長江如虹貫蟠遶其下¶上以其地雄勝詔建
樓於巔與民同遊觀之樂遂錫嘉名為¶閱江云登覽之
頃萬象森列千載之秘一旦軒露豈非天造¶地設以俟
大一統之君而開千萬世之偉觀者歟當風日清¶美法
駕幸臨升其崇椒凭䦨遙矚必悠然而動遐思見江漢<md:KR4h0102_SBCK_029-1b>¶之朝宗諸侯之述職城池之髙深闗阨之嚴固必曰此
朕櫛¶風沐雨戰勝攻取之所致也中夏之廣益思有以
<pb:KR4h0102_WYG_029-2a>
保之見波¶濤之浩蕩風㠶之下上蕃舶接跡而来廷蠻
琛聨肩而入貢¶必曰此朕徳綏威服覃及内外之所及
也四裔之逺益思有¶以柔之見兩岸之間四郊之上耕
人有炙膚皸足之煩農女¶有捋桑行饁之勤必曰此朕
拔諸水火而登于衽席者也萬¶方之民益思有以安之
觸類而推不一而足臣知斯樓之建¶皇上所以發舒精
神因物興感無不寓其致治之思奚止閱¶夫長江而已
哉彼臨春結綺非不華矣齊雲落星非不髙矣¶不過樂
<pb:KR4h0102_WYG_029-2b>
管絃之淫響藏燕趙之豔姬一旋踵間而感慨係之¶臣
不知其為何説也雖然長江發源岷山委蛇七千餘里
而¶始入海白涌碧翻六朝之時往往倚之為天塹今則
南北一<md:KR4h0102_SBCK_029-2a>¶家視為安流無所事乎戰争矣然則果誰之力
歟逢掖之士¶有登斯樓而閱斯江者當思¶聖徳如天蕩
蕩難名與神禹疏鑿之功同一罔極忠君報上¶之心其
有不油然而興邪臣不敏奉¶㫖撰記故上推宵旰圖治
之切者勒諸貞珉他若留連光景¶之辭皆畧而不陳懼
<pb:KR4h0102_WYG_029-3a>
䙝也¶
　　琅琊遊記¶
洪武八年十有一月壬子¶皇上以皇太子暨諸王久處
宫掖無以發舒精神命西¶幸中都沿道校獵以講武事
濂實奉詔扈從十有二月戊午¶次滁州驛濓進啓曰臣
聞琅琊山在州西南十里晉元帝潛¶龍之地帝嘗封琅
琊王山因以名頗聞秀麗偉拔為淮東竒<md:KR4h0102_SBCK_029-2b>¶觀願一遊焉
而未能也敢請¶皇太子驩然可之即約四長史同行秦王府
<pb:KR4h0102_WYG_029-3b>
則林伯恭¶晉王府則朱伯賢楚王府則朱伯清靖江王
府則趙伯¶友遂自驛西南出過平臯約三里所望豐山
盤互雄偉出琅¶琊諸峯上唐梁載言十道志又云豐亭
山山上有漢髙祖祠¶又有飲馬池世俗妄傳漢髙祖曾
飲馬于此¶國朝以山麓為畜牧之塲別鑿池飲馬仍揭
以舊名居人指¶云山下有幽谷地形低窪四面皆山其
中有紫微泉宋歐陽¶公修所發泉上十餘步即豐樂亭
直豐樂之東數百步至山¶椒即醒心亭由亭曲轉而西
<pb:KR4h0102_WYG_029-4a>
入天寧寺今皆廢唯凉烟白草¶而已濂聞其語為悵然
者久之山東南有栢子潭潭在深谷¶底延袤畝餘色正
深黒即歐陽公賽龍處上有五龍君祠<md:KR4h0102_SBCK_029-3a>¶皇上初龍飛屯
兵于滁㑹旱暵親挾雕弓注矢於潭者三約¶二日雨如
期果大雨及¶御寶厯為作欄楯䕶潭且新其廟廟側有
時若亭濂坐亭上¶問潭側雙燕洞及其南白鴿洞以肆
窮覽人無知者乃止復¶西行約三里許有泉瀉出於兩
山之間分流而下曰釀泉潺¶湲清澈可鑑毛髪傍岸有
<pb:KR4h0102_WYG_029-4b>
亭曰漸入佳境今亦廢唯四大字¶勒崖石間淳熙中郡
守張商卿等題名尚存沿溪而上過薛¶老橋入醉翁亭
亭久廢名人石刻頗夥兵後焚煉為堊殆盡¶亭後四賢
堂亦廢亭側有玻瓈泉又名六一泉石闌覆之闌¶下壓
以巨石中疏一竅通泉徑可五六寸手掬飲之温是日¶
天隂雪花翩翩而飄伯清倡曰雪作矣不還將何為濂
遊興¶方濃掉頭去弗顧其步若飛厯石徑一里所至回
馬嶺伯友<md:KR4h0102_SBCK_029-3b>¶追而至伯清繼之伯友曰二客足力弱不能
<pb:KR4h0102_WYG_029-5a>
從矣二客伯賢¶伯恭也其謂回馬者建炎冦盜充斥郡
守向子伋因山為寨¶植東西三門西曰太平東乃回馬
也嶺之東有醴泉又其東¶南有栲栳山山之南有桃花
洞又南有丫頭山山之下有熙¶陽洞皆未暇往蛇行磬
折黄茅白葦間莽不知所之宋熙寧¶初僧崇定獲佛舍
利六百壘石為四十九塔於道隅纍纍如¶貫珠塔雖廢
幸有遺址可憑徑行無疑其路若窮又復軒豁¶葢峯回
路轉九鎖而至開化禪院院在琅琊山最深處惜乎¶山
<pb:KR4h0102_WYG_029-5b>
皆童而無蔚然深秀之趣唐大厯中刺史李幼卿與僧
法¶深同建此院即張文定公方平寫三生經處三門外
有觀音¶泉入院皆瓦礫之區唯構屋三楹間中施佛像
僧紹寧出¶速坐方定龍興院僧徳學同<md:KR4h0102_SBCK_029-4a>¶太子賛善孟益
秦王伴讀趙鐄吳王伴讀王驥楚王¶伴讀陳子晟聞濂
入山咸来㑹晟云太子正字桂彦良憇六¶一泉上亦足
弱不能進恐隨二客歸矣寧具飯飯客飯已寧¶引觀庶
子泉泉出山罅中乃㓜卿所發李陽氷所篆銘銘已¶亡
<pb:KR4h0102_WYG_029-6a>
張億書三字碑亦斷裂卧泉下石崖上多諸儒題名陷
為¶一方鐫勒其中自皇祐淳熙乾道以来皆有之字㦯
篆㦯隸¶㦯楷㦯可辨㦯不可辨山之東西在在皆然不
特此泉也泉¶之南有白龍泉禱雨多驗童行堂下有明
月溪稍南有吳道¶子畫觀音及須菩提像刻石壁上傍
鐫淮東部使者八八舜¶臣琅琊山記頗不合文體為之
破顔一笑又稍南有華嚴池¶由明月而上入歸雲洞訪
千佛塔遺址過石屏路俯窺大厯¶井井亦㓜卿所鑿沿
<pb:KR4h0102_WYG_029-6b>
山腰陟磨陀嶺逺望大江如練鍾阜若<md:KR4h0102_SBCK_029-4b>¶小青螺在游氣
㝠茫中嶺下有琅琊洞洞廣兩室中有一穴¶深不測名
人題識無異庶子泉懼日夕復不暇往焉自㓜卿¶博求
勝跡鑿石引泉以為溪左右建上下坊作禪室琴臺後¶
人頗繼其風山中之亭幾二十所而日觀望月為尤勝
今荆¶榛彌望雖遺跡亦無從求之可歎哉夫亭臺廢興
乃物理之¶常奚足深嘅所可嘅者世間竒山川如琅琊
者何限第以處¶於偏州下邑無名勝士若㓜卿者黼黻
<pb:KR4h0102_WYG_029-7a>
之故潛伏而無聞焉¶爾且㓜卿固能使琅琊聞于一方
自非歐陽公之文安足以¶達於天下㦯謂文辭無闗於
世果定論邪然公以道徳師表¶一世故人樂誦其文不
然文雖工未必能久傳也傳不傳亦¶不足深論獨念當
元季繹騷竄伏荒土朝不能謀夕今得以¶厠跡朝班出
陪<md:KR4h0102_SBCK_029-5a>¶帝子巡幸而琅琊之勝遂獲窮探豈非¶聖徳廣被廓
清海㝢之所致邪非惟濂等獲沾化育生成之¶恩而山
中一泉一石亦免震驚之患是宜播之聲歌以侈¶上賜
<pb:KR4h0102_WYG_029-7b>
遊觀云乎哉因取醉翁亭記中語風霜交潔水落石出¶
字為韻各賦一詩授主僧紹廣刻諸山石云¶
　　遊荆塗二山記¶
濂既遊琅琊山起行至池河驛適郵卒遞内使監公牒
至及¶開緘中藏濠梁古跡一巻宸翰親題其外令濂搜
訪與¶青宫言之濂因啓曰臨濠古跡唯塗荆二山最著
圖經塗山¶在昔鍾離縣西九十五里荆山亦在縣西八
十三里二山本¶相聨屬而淮水繞荆山之背神禹鑿開
<pb:KR4h0102_WYG_029-8a>
使水流二山間其疏¶鑿之蹤故在人思其功迄今弗能
忘<md:KR4h0102_SBCK_029-5b>¶青宫曰至中都當往遊焉余將渡淮狩于王莊先生
宜泝流¶而上届今懐逺縣以俟濂奉教行以洪武乙夘
冬十一月¶乙巳發舟庚午日曛始泊縣西門而¶青宫已
駐蹕於門東五里矣辛未濂上謁¶青宫下令以壬申遊
二山濂至期約懐逺文學掾王景彰宿¶舟中黎明櫂舟
至塗山足曳杖入山山傍廢址舊皆民廬前¶度石梁復
斗折而北累石為墉多藝椒之園行可三里餘視¶大磬
<pb:KR4h0102_WYG_029-8b>
石青綠間錯頽然欹足坐諦視之乾蘚交封之耳聞有¶
草生石上髙一尺其花可玩不假土力人取懸檐間呼
為石¶蓮華復行四里所巖石犖确挿起道左危傾欲飛墜
復二里¶所微徑入灌莽抵巖罅貯泉一泓味甚甘覆以
茆茨曰聖水¶亭取水以禜雨多驗復一里餘至山巔禹
廟在焉廟已毁唯<md:KR4h0102_SBCK_029-6a>¶頽垣破礎存游目四顧長淮西来渦
河北匯而夀春臨濠宿¶州之境皆在冥茫昏杳中緬想
南北戰争屯戍處為慨者久¶之山之下聚落甚盛廟史
<pb:KR4h0102_WYG_029-9a>
云名禹㑹林乃禹㑹諸侯之地廬¶舍之比如櫛移踵入
廟廟前杏樹一章大可蔽二牛二栢參¶差左右樹東寘
小甕杏柯之水時津津滴其中廟史云當晨¶霧四集水
愈多其来如泉可代井石碣二一大書有夏皇祖¶之廟
六字下方刻宋慶元初州守劉仲光自造禱雨記一亦¶
記禱雨事皇甫斌紹熙庚戍来為郡命鍾離尉丁夫榮
作石¶未泐文尚可讀復從廟西循石坡而下鉅石危立
如人形遙¶望之一嫗儼然也相傳為啓毋石廟史云居
<pb:KR4h0102_WYG_029-9b>
人毎刲羊豕祭¶之至以粉黛飾其貌聞之不覺失笑山
岰舊有僧房今廢久¶俟鶴駕不来忽使者至云扈從士
馬多無橋可以渡河<md:KR4h0102_SBCK_029-6b>¶青宫不復至矣言未既但見旌旗
如錦繡搖曳上荆山矣濂¶亦下麓入鯀廟見所題碑神
號鄙俚棄而不睨出讀祖無擇¶所賦歌京口孫臨為書
碑葢無擇謫守夀春過此而作也復¶北經縣治折而東
行約三里所至荆山梁魏交鬬時就山築¶堰以灌夀春
其遺跡猶班班可見復行三十步崖厂如屋側¶身而入
<pb:KR4h0102_WYG_029-10a>
石平如牀座可坐人號為卞和洞自西上復一里所¶過
避雨石石斜倚可避雨故名復六十步至産玉坂竒石
駢¶立𤣥質而白縁粲如雪西有玉池榛荆迷路不可尋
景彰欲¶導至青峯庵足倦遂止時¶青宫已獵逺郊濂因
登舟先還中都云惟二山見諸載記者¶其說多乖舛以
塗山言之春秋左氏傳云禹㑹諸侯於塗山¶杜預注云
在夀春縣東北說者云今濠州是也國語史記則<md:KR4h0102_SBCK_029-7a>¶又云
禹㑹諸侯於㑹稽故㑹稽亦有塗山吳越春秋亦以塗
<pb:KR4h0102_WYG_029-10b>
山在㑹稽又兼載塗山之歌應劭云塗山在永興北說
者云¶今㑹稽蕭山縣是也是二說已不能歸於一致矣
至於蘇鶚¶演義又云塗山有四一㑹稽二渝州三濠州
四當塗然其處¶皆有禹跡㦯者遂謂禹之治水固當徧
厯宇内而㑹諸侯實¶在㑹稽之塗山栁子厚塗山銘蘇
子瞻子由塗山詩指在濠¶州者皆非是濂之存疑未決
者一也以荆山言之荆山楚山¶也楚之先王熊繹僻在
荆山篳路藍縷以處草莽傳至成王¶始盛又七傳至昭
<pb:KR4h0102_WYG_029-11a>
王始遷都郢昭王有言曰自古先王受封¶望不過江漢
河非所獲罪則楚之封疆可知郢即今江陵其¶地有荆
山一名景山荆故楚號也有之誠宜世則謂在濠州¶濠
州古鍾離子國與夀春密邇楚自昭王之後又厯十一
傳<md:KR4h0102_SBCK_029-7b>¶至考烈王始徙都夀春韓非子所載卞和獻玉事乃
在厲武¶文三王之際昭王上接武王已越十世當三王
時鍾離何嘗¶屬楚而强謂卞和至此山邪新序又謂抱
玉而泣在共王之¶時雜記又謂在懐王及其子平王之
<pb:KR4h0102_WYG_029-11b>
時平王乃昭王之父下¶距懐王九世共王上至武王亦
六世何至顛倒錯亂如是邪¶濂之存疑未決者二也大
抵山川遺跡非本諸經史者多不¶可信葛洪丹井與郭
景純之墓在在有之縦以髙世之智將¶何自辨其真偽
邪必欲可信塗山當稽之左氏以夀春為正¶荆山當證
諸史傳以江陵為正有謂塗山氏乃故國名禹曽¶娶其
女者別是一說與此殊不相涉也濂耄矣諸書遺忘欲¶
盡所記憶者未必無舛訛輒縁紀逰因掛漏書之以發
<pb:KR4h0102_WYG_029-12a>
同遊¶者一笑同遊者葢<md:KR4h0102_SBCK_029-8a>¶太子正字桂彦良晉府長史朱
伯清¶吳府伴讀王致逺及景彰云後一月某日記¶
　　宋九賢遺像記¶
濂溪周子顔玉潔額以下漸廣至顴而微收然頤下豐
腴修¶目末微聳鬚疏朗㣲長頰上稍有髯三山帽後有
帶紫衣褒¶袖縁以皂白内服緣如之白裳無縁舄赤色
袖而立清明髙¶逺不可測其端倪程子色微蒼甚瑩貌
長微有顴眉目清峻¶氣象粹夷髯四垂過領袍土黄色
<pb:KR4h0102_WYG_029-12b>
無縁内服領以白皂緇帽¶簷髙白履和氣充浹望之崇
深伊川程子貌勁實顴㣲收色¶黄而澹目有稜角髯白
而稍短在頰者尤短而翩翩若飛動¶帽袍與履咸如明
道儼而立剛方莊重凜然不可犯康節邵¶子色微紫廣
顙身頎然有顴特然其下癯骨爽而神清鬚長<md:KR4h0102_SBCK_029-8b>¶過領内
服皂領帽有翼圍之袍緇履如伊川聳肩低袖手立¶而
睨視坦而莊和而能恭横渠張子面圓目以下微滿而後¶
收色黄鬚少短微濃衣帽類康節履亦如之髙拱正立
<pb:KR4h0102_WYG_029-13a>
氣質¶剛毅徳盛而貌嚴温國公司馬子色黄貌癯目峻
凖直鬚疎¶而微長半白在耳下者亦半垂耳輪闊微向
面幅巾深衣大¶帶加組方履黒質白絇繶純綨前微下
而張拱指露袪外有¶至誠一徳不以富貴動其心之意
晦庵朱子貌長而豐色紅¶潤髪白者半目小而秀末修
類魚尾望之若英特而温煦之¶氣可掬鬚少而疎亦强
半白鼻與兩顴微齄齄微紅右列黒¶子七如北斗狀五
大二小六在眉目傍一在顴外一在唇下¶鬚側耳微聳
<pb:KR4h0102_WYG_029-13b>
毫生竅前冠緇布冠巾以紗御上衣下裳皆白¶以皂縁
之裳則否束緇帶躡方履履如温公拱手立舒而能<md:KR4h0102_SBCK_029-9a>¶恭
南軒張子姿貌恢偉眉目聳秀白而潤豐下少鬚神采
&KR0008;¶然椰冠紗巾道服青皂縁繫以縚履白坦然明白使
人望而¶敬之東莱吕子形貌豐偉顔色温粹眉厚而秀
髭淺而有衣¶道服皂緣冠幅巾躡皂履望之似嚴毅就
之如入春風中金¶華宋濂曰天生九賢葢將以明斯道
也今九京不可作矣濂¶寤寐思之而無以寄其遐情輒
<pb:KR4h0102_WYG_029-14a>
因世傳家廟像影叅以諸家¶所載作九賢遺像記時而
觀之則夫道徳沖和之容儼然於¶心目之間至欲執鞭
從之有不可得於戲九賢亦夫人哉¶
　　新雨山房記¶
諸暨為紹興屬邑與婺鄰國初得婺時伐偽吳張氏相
持¶未決兵守諸暨界上張氏恃諸暨為藩籬乘間出兵
侵掠两¶軍屠戮無虛時故諸暨被兵特甚崇甍巨室焚
為瓦礫灰燼<md:KR4h0102_SBCK_029-9b>¶竹樹花石伐斵為樓櫓戈砲樵薪之用民
<pb:KR4h0102_WYG_029-14b>
懲其害多徙避深¶山大谷間棄故址而不居過者傷之
今¶國家平定已十餘年生民各安其業吾意其中必有
修飾室¶廬以復盛時之觀者而未之見今年邑士方伯
修為余稱其¶友張君仁傑居諸暨北門之外故宅昔已
燬及兵清事息始¶闢址夷穢創屋十餘楹旁植修竹數
百四時之花環藝左右¶琴床酒爐詩畫之具咸列于室
仁傑未亂時嘗有祿養至今¶郡縣屢辟之輒辭不赴以
文墨自娛甚適號其室曰新雨山¶房願得余記之一室
<pb:KR4h0102_WYG_029-15a>
之廢興為事甚微然可以占世之治亂¶人之勞佚非徒
然也方兵革之殷人有子女金帛懼不能保¶雖有居室
寧有完葺而知其安乎糗粱芻茭之需叫號徴逮¶者填
于門雖有花木之美詩酒之娛孰能樂之乎今仁傑獲<md:KR4h0102_SBCK_029-10a>¶俯仰一室以察時物之變窮性情之安果誰使然也非
上之¶人撥亂致治之功耶自古極治之時賢且能者運
於上隴畆¶之民相安於下而不知其所由然飫飽歌呼
秩然成文成周¶盛時之詩是也安知今不若古之時耶
<pb:KR4h0102_WYG_029-15b>
仁傑其試為之余他¶日南歸駕小車過北門求有竹之
家而問焉仁傑尚歌以發¶我余當鼔缶而和焉¶
　　五洩山水志¶
五洩山在婺杭越三州境上北距富春南據勾吳東接
浦陽¶其山水最號竒峭齊謝𤣥卿嘗以採藥深入其中
而宋刁景¶純吳處厚亦頗游焉自西坑嶺入過遇龍橋
北行二十步始¶入西潭前横一溪水甚寒履之如氷由
溪而前徑小潭傍有¶怪石突起類大甕斜覆乃捫石而
<pb:KR4h0102_WYG_029-16a>
登一失足輒墜又行二里<md:KR4h0102_SBCK_029-10b>¶所地稍夷曠怪石四瞰峯巒
環列獻狀其紋縈縈然類神工¶鬼斧所雕刻者山多猴
遊人或恐之撒石亂下如雨又前行¶半里所泉自石竇
中出瀏瀏作聲若琴若笙竽泉西流匯為¶小窪瑩澈泓
澂毫髪不隠鯈魚數尾洋洋往来如行琉璃瓶¶中見人
至潛去窪左大樹離立極怪偉倒影入水中如畫又¶前
行五十步大石閼道相傳有岩角肖鷹喙忽夜大雷雨
喙¶崩下聲聞二十里又行三十步榛篠成林翠光浮映
<pb:KR4h0102_WYG_029-16b>
衣袂成¶碧色山蟲崖虺奔遶後先瞬目失所在至此則
氣象隂幽絶¶不類人世如升蓬嶠坐水晶宫生平烟火
氣消盡又自山腰¶縁葛而前竹籜覆地厚動足輒仆又
過十步許抵小潭小潭¶上曰西潭流水傾沬成白簾濶
可七八尺冉冉下注滑而無¶聲兩傍石崖峭立苔蝕蘚
暈時有水珠毿毿滴下嵗旱鄉民<md:KR4h0102_SBCK_029-11a>¶禱龍於此遇禱泉或
湧取蜥蜴入瓶盂中持以歸多驗自遇¶龍橋至此約可
五六里皆蛇盤磬折路行若窮又復軒敞其¶中勝致難
<pb:KR4h0102_WYG_029-17a>
得具述㦯言潭上有石河從石河至三臺塔人跡¶罕至
莫詳也尋他路而出斜迤而東過香爐峯峭拔上有石¶
類香爐故名香爐北有峯圓而童名鉢盂峯或曰肖東
甌鴈¶蕩又名鴈蕩峯過鴈蕩而南時有白雲覆於谷者
曰雪峯屹¶然人立者名玉女峯嶄嶄勢欲柱天者名天
柱峯其他諸峯¶星聨肺附登名圖籍者葢七十有二焉
復從崖東折度畧彴¶橋趨三學士院院唐靈黙禪師道
塲師嘗降龍於此遺跡尚¶存由院北深入又百餘步至
<pb:KR4h0102_WYG_029-17b>
東潭潭上飛瀑可二十丈瀑怒¶暴倒擊崖竅中若運萬
斛雪從天擲下白光閃閃奪人目睛¶至潭底輒復逆上
有聲如輥雷人笑語咫尺不能辨猶聞甕<md:KR4h0102_SBCK_029-11b>¶中聲居人云
毎天風一號四山林木震撼欲折黒雲下罩杳¶不知昏
曉嵗旱禱龍者其多驗如西潭復北折而西泝潭之¶源
登響鐵嶺度紫閬山村人多舍篁葦間有平皋數百畆
可¶耕溉傍沿石河又行一里所地名石鼔足頓之鼕鼕
嗚越十¶步至第一潭潭如井睨之正黒投以小石鏘若
<pb:KR4h0102_WYG_029-18a>
佩環又越十¶餘步至第二潭圓如錡釡面廣而底敞大
水驅亂石聚其内¶迨滿復洩去潭下石壁百餘尺險不
可寘足從其右懸藤墜¶下至第三潭潭甚深以線縋之
下不見底其形方狹而長天¶向隂常有雲氣從中起疑
有蛟龍潛其下人恒以幽悄為病¶第四潭咸不敢往㦯
以綯圍腰繫巨杙俯崖而瞰潭左右皆¶楓木其形大槩
如第二潭而廣袤倍之側有晉劉龍子墓相¶傳龍子嘗
釣于潭得驪珠吞之化龍飛去後人為壘石作塚<md:KR4h0102_SBCK_029-12a>¶㦯云
<pb:KR4h0102_WYG_029-18b>
龍子之母塟焉世逺不可辨又其下至第五潭即東潭¶
因其水五級故名之為洩云噫造物之委形山水者其
竒峭¶有是哉¶
　　　尚節亭記　　　　　　　　　劉　基¶
古人植卉木而有取義焉者豈徒為玩好而已故蘭取
其芳¶諼草取其忘憂蓮取其出汙而不染不特卉木也
佩以玉環¶以象坐右之器以欹㦯以之比徳而自勵㦯
以之懲志而自¶警進徳修業於是乎有禆焉㑹稽黄中
<pb:KR4h0102_WYG_029-19a>
立好植竹取其節也¶故為亭竹間而名之曰尚節之亭
以為讀書游藝之所澹乎¶無營乎外之心也予觀而喜
之夫竹之為物柔體而虚中婉¶婉焉而不為風雨摧折
者以其有節也至于涉寒暑䝉霜雪¶而柯不改葉不易
色蒼蒼而不變有似乎臨大節而不可奪<md:KR4h0102_SBCK_029-12b>¶之君子信乎
有諸中形於外為能踐其形也然則以節言竹¶復何以
尚之哉世衰道微能以節立身者鮮矣中立抱材未¶用
而早以節立志是誠有大過人者吾又安得不喜之哉
<pb:KR4h0102_WYG_029-19b>
夫¶節之時義大易備矣無庸外而求也草木之節實枝
葉之所¶生氣之所聚筋脈所湊故得其中和則暢茂條
達而為美植¶反之則為瞞為液為癭腫為樛屈而以害
其生矣是故春夏¶秋冬之分至謂之節節者隂陽寒暑
轉移之機也人道有變¶其節乃見其節也者人之所難
處也於是乎有中焉故讓國大¶節也在泰伯則是在季
子則非守死大節也在子思則宜在¶曽子則過必有義
焉不可膠也擇之不精處之不當則不為¶暢茂條達而
<pb:KR4h0102_WYG_029-20a>
為瞞液癭腫樛屈矣不亦逺哉傳曰行前定則¶不困平
居而講之他日處之裕如也然則中立之取諸竹以<md:KR4h0102_SBCK_029-13a>¶名
其亭而又與吾徒遊豈茍然哉¶
　　畏所記　　　　　　　　　　　胡　翰¶
常山邑丞劉彦英嘗自溧水辟地抵吾婺數過從論學
及領¶邑事又數於衢郡見之間語余曰吾於世無所取
長自家庭¶子弟從師受學長而服官政隨牒四方恒若
弗勝也弗逮也¶人以吾為畏焉吾念之固然計吾得者
<pb:KR4h0102_WYG_029-20b>
以畏也失者亦未必¶非畏也因名其室曰畏所願乞記
於下執事余謝不敏今年¶聞余病且免歸其請益固迺
作而言曰君子處天下之至約¶而不戚服天下之至賤
而不愧履天下之至險遇天下之至¶變而不駭且亂中
立而不倚内省而不疚惡乎畏也茍得志¶雖富且貴焉
當大任於廟堂之上決大議於人主之前一言¶定國不
變色而利澤加於民若舉而措之惡乎畏也吾聞之<md:KR4h0102_SBCK_029-13b>¶天
體物而不遺人物之生日用之間莫非天命之流行念
<pb:KR4h0102_WYG_029-21a>
慮¶有一不誠焉言動有一非禮焉雖至隠至微也而人
偽㕘之¶天命㡬乎息矣操舍之頃存亡之幾也敬怠之
萌吉凶之辨¶也今君之畏詎不以是乎則吾知之矣以
是而畏之唐虞三¶代之聖人猶兢兢業業孜孜慄慄翼
翼亹亹不能一朝夕寧¶也書曰迪畏蹈而畏之也又曰
寅畏敬而畏之也又曰抑畏¶謙而畏之也皆所以畏天也
詩曰胡不相畏小人無所忌憚¶不知天者也不知天者
不當為而為之知天者不當為而不¶為當為而不敢不
<pb:KR4h0102_WYG_029-21b>
為之故其畏也非恇怯也非委靡也又非¶有操切之者
昊天曰旦與爾游衍昊天曰明與爾出王君子¶知之故
無不畏仲尼著其三其致一也余與劉君皆學仲尼¶之學
者而余恇怯委靡恒患不振竊觀於劉君方兵興時脫<md:KR4h0102_SBCK_029-14a>¶身危亡疾疫之中奉其母夫人以行厯數嵗而返于鄉
閭髙¶年無恙不失人子之道一弟二子自為師友不廢
義方之訓¶雖仕宦非其志也邑人親之官事不嚴而集
其立心行已加¶於余矣在易之乾以惕無咎在震以恐
<pb:KR4h0102_WYG_029-22a>
致福君何失乎以君¶懐恐惕之心求免於戾則非也天
下有任重道逺而賁育不¶與焉者吾於君之名室寧不
重有警云¶
　　青霞洞天游記¶
道家所謂青霞洞天者世名爛柯山即晉王質觀奕棋
處在¶今信安之興賢里余客信頗久非有吏事恒願游
以乏同¶志不果今年夏六月七日龍泉章公三益求按
郡乃㑹諸生¶出城南門輿行十里至武坪又數里渡沙
<pb:KR4h0102_WYG_029-22b>
步溪又出入篁篠¶中十餘里抵山之麓有寺曰寶巖觀
曰仙集棟宇皆已剥陊<md:KR4h0102_SBCK_029-14b>¶日午熱甚道士具茗列坐久之
湫隘猶民家耳道士除道遂¶循觀右拾級而上飛梁横
亘通趾頂皆石蜷如蝃蝀其下劃¶然可居得地如坻者
東西深百餘尺廣半之巨木蔽空公與¶諸生皆集飄風
汎木葉虚徐漫衍後先不絶涼滿襟袖如坐¶碧雲蒼雪
間求昔人之遺刻唐宋以来陸庶錢顗徐霖游鈞¶諸名
輩往往可識其他漫漶雖欲識之不可得然惟庶碑最
<pb:KR4h0102_WYG_029-23a>
古侍者行酒數行已余與客吳思道旁絲石磴登山之
脊出¶所坐梁石上四顧皆林阜溪流蛇行野中東南諸
峯矗立蒼¶翠晻靄則紫微也最後公亦挾一童登之復
坐縱談問道士¶故梅巖精舍所在莫有知者日且暮悵
然有懐質與余皆東¶陽人書石曰閼逢執徐之嵗有晉
樵者之里人胡翰入山與¶客六人共飲未醉輒去翰記<md:KR4h0102_SBCK_029-15a>¶　　香溪仁惠廟禱雨記¶
洪武十有一年夏六月不雨環郡之邑厥田髙者釁拆
<pb:KR4h0102_WYG_029-23b>
下者¶剛燥陂澤既竭原泉不通稼日就槁農民告病郡
邑修禱祀¶之禮籲天叩神㦯應㦯否而旱熯如故洎秋
七月不雨農民¶告病益急從政者患之蘭溪距郡五十
里其邑旱不為灾踰¶邑而西又二十五里為香溪入其
疆則其澤之竭者演而注¶其土之焦者淖而沃田間芃
芃皆美稼也余為愕且喜問諸¶父老皆曰先是固旱矣
農告病矣賴吾司征之長吉安劉君¶思忠而免於歉乃
六月己丑君率父老禱千里之偃王廟合¶百神而享之
<pb:KR4h0102_WYG_029-24a>
明日丙寅入蟠山禱于天津廟廟故有大神曰¶澤潤曰
澤沛葢司龍者也迎而致之及途而雨越三日戊辰¶又
大雨猶未洽也七月癸酉君露跣道上禱之益䖍明日
甲<md:KR4h0102_SBCK_029-15b>¶戌神應之以雨越三日戊寅又大雨吾稼仰之以足
靡不就¶實是則神之賜也君之貺也吾民戴之毎食恨
不尸而祝焉¶余聞而愈愕劉君非有民社者曷為而及
是哉既而過友人¶之門陳如圭氏吳徳璋氏皆曰誠如
父老言然不唯寧是往¶年禱雨脫我於藴隆之毒亦惟
<pb:KR4h0102_WYG_029-24b>
君慺慺以將事吾懼無以報¶之則著為咏歌之辭而今
又重䝉徳焉其感而應也灼有攸¶徴矣向使吾二人言
之人孰信之使吾鄉人言之雖信而未¶必深也今先生
幸辱臨兹土而寓目焉咨及下走走不敢隠¶懼余言不
足以侈君之貺不於先生圖之而孰圖之先生茍¶不鄙
夷得託諸文字庶其傳信矣乎余謝而退他日童良仲¶
至郡則具其事以請春秋譏不閔雨而著喜雨善其有
志於¶民也今郡邑猶古侯伯之國從政者孰不有志於
<pb:KR4h0102_WYG_029-25a>
民寧風旱<md:KR4h0102_SBCK_029-16a>¶逆時雨凡禮之所當為者悉致力焉而猶莫
能致其所難必¶劉君一司征耳其職不過榷貨財督稅課
取諸商賈之類與¶郡邑有民社者異矣顧不忍農人之
無稼殫厥心而拯之天¶亦輒應之豈有他哉宇宙分事
即吾分事昔江西陸子嘗有¶是言君固習聞之矣況其
近者一視同仁而無間可也天之¶仁愛吾民恒欲厚其
生不幸而丁斯之旱豈使之無孑遺哉¶故一夫致其格
一鄉遂其育積誠之至則天心順成之矣余¶取鄉人之
<pb:KR4h0102_WYG_029-25b>
言論著君之美以見喜雨者能閔雨也不臨民而¶有志
於民尤所善也此春秋之義是宜書之以告来者¶
　　開先寺觀瀑布記　　　　　　　王　¶禕
廬山南北瀑布以十數獨開先寺所見者最勝開先瀑
布有¶二其一曰馬尾泉其一在馬尾泉東出自雙劍香
爐兩峯間<md:KR4h0102_SBCK_029-16b>¶為尤勝㦯曰瀑水之源昔人未有窮之者㦯
曰水出山絶頂¶衝激入深澗西入康王谷為水簾東出
香爐峯則為瀑布也¶十一月十八日日南至余約郡守
<pb:KR4h0102_WYG_029-26a>
吕侯肩輿十數里至開先¶主僧志一作丈室未成邀坐
茅屋中乃訪潄玉亭却至龍潭¶石峽口由寺至亭可二
百步由亭至峽口僅數十步葢自逺¶觀之瀑布出自兩
峰間如瀉天半由近而觀則二瀑下注匯¶為重潭潭水
出石峽乃為溪循山足東流以入於彭蠡當峽¶口仰望
但見水從潭中出巖谷回互二瀑所從来不可復見¶矣
峽石上刻青玉峽及第一山字大二尺米芾書也石間
多¶題名石粗字畫淺初不可悉辨命左右掬水沃之字
<pb:KR4h0102_WYG_029-26b>
乃見大¶率宋南渡後人其人無聞者居多可識者纔十
二三因慨君¶子惟植節砥行乃可不朽茍不出此雖託
名岩石未乆人不<md:KR4h0102_SBCK_029-17a>¶識也又從石壁間讀淳熙中郡守禱
雨神龍示現事一公為¶余言嵗春夏交大雨後瀑水盛
潭遽溢積葉墜梗皆蕩滌去¶不留謂之龍洗潭㦯嵗旱
人来取水潭中禱龍神輒有應至¶今常然回坐亭阯上
亭廢已乆亭下池亦為石所堙初寺僧¶作石霤接潭上
引水至寺中給庖湢又鑿石作此池即蘇長¶公賦詩處
<pb:KR4h0102_WYG_029-27a>
也徑八九尺霤水從潭上来流入池乃從池中復¶入霤
以去而石霤廢亦十五六予命一公葺之一辭力弗贍¶
也明年三月廿六日雨初霽郡中又無事復約吳侯及
通判¶羅從道幕賓徐君弼姬執中星子令葛俊徳游焉
比抵寺諸¶公皆先詣一公余獨徑往潭下坐石上瀑水
方怒瀉奔騰盪¶激聲震如萬雷令人心怖神悸股戰栗
不休頃焉諸君至見¶余獨坐又顔色變皆拍手呼大笑
然水聲&KR1043;洞呼笑聲亦不<md:KR4h0102_SBCK_029-17b>¶聞也寺僧云龍適洗潭矣於
<pb:KR4h0102_WYG_029-27b>
是一公丈室已完又作竹筧接¶石霤引水過階除下清
駛極可愛余命取水煮新茗一公謂¶近從後巖下得泉
一窪以煮茗味比瀑水乃倍佳試之果然¶暮乃回六月
十日余被召將赴京念人世行止不可必萬一¶有他累
則清游不復得因與郡人段謙曹元同泛過落星湖¶約
得路之半舍舟以行一公與光應知余来逺出迎乃與
二¶僧攜手行至招隠橋坐橋上橋在寺前五十步潭水
為溪所¶經也其西東松杉楓杞蒼翠色掩映從樹底望
<pb:KR4h0102_WYG_029-28a>
鶴鳴諸峯髙¶出樹杪僅尺許隠然如畫圖中見又從樹隙
見巖腰采薪人¶衣白大如栗初疑此白石耳有頃漸移
動乃知是人也橋下¶流水觸石㶁㶁鳴塵慮俗想蕩滌
殆盡久之不能去乃造一¶公所眎余其所賦詩又出楞
伽經使予讀讀盡巻頗悟微㫖<md:KR4h0102_SBCK_029-18a>¶一二應公者戒行清峻
略涉書史年且老不欲他走一公邀¶留與同處郡中亂
後無讀書人可與語余因數與往来一公¶請予詣潭下
是時久不雨瀑布流且絶余指筧中水謂曰此¶水一耳
<pb:KR4h0102_WYG_029-28b>
何必復往也是夕宿寺中夜半雨大作比曉余未起¶應
扣門告曰瀑布流如故矣盍亟起觀之余欣然攬衣起
倚¶䦨睇視良乆日初出紅光徑照香爐諸峯上諸峯紫
靄猶未¶斂光景恍惚可玩不可言也應因誦李太白觀瀑詩
又誦笑¶隠題太白觀瀑圖詩余笑曰安知今日無太白邪胡
可謂古¶今人不相及也比午乃還一公間為余言開先者舊
傳梁昭¶明太子之所棲隠南唐元宗在潛邸亦嘗讀書於此
招隠橋¶其所造也後歸踐尊位乃即此造寺故以開先名有
<pb:KR4h0102_WYG_029-29a>
丫巖和¶尚者實開山宋以來住山者皆名徳寺前有松每株
大數十<md:KR4h0102_SBCK_029-18b>¶圍佛印元禪師手所植近時南楚越公乃盡伐以建
寺見者¶惜之而寺今亦為刼灰矣豈非數乎一之居此所願
圖復其¶舊而適此大法陵遲有志未遂幸丈室茍完聊安餘
息而已¶公尚丐我一言以記之吾之願耳余諾之未果為也¶
　　游白鹿洞記¶
余到郡已數月欲至白鹿洞甚渴左右為余言往時荆
棘塞¶路不可往頃因伐大木往者衆路乃始通然路上
<pb:KR4h0102_WYG_029-29b>
虎縱横茍¶欲往非多擁騶從不可用是欲行輒復止㑹
行省傳檄郡府¶取大木余因挾星子令及都昌主簿彭
能領丁夫與同往去¶郡北行十五里至羅漢寺路分兩
岐由東入棲賢谷西則至¶白鹿洞也比至兩山勢回合
當其合處澗水出焉過澗逾小¶嶺嶺有缺若闗門然入
闗路循澗北並山轉澗南皆良田也<md:KR4h0102_SBCK_029-19a>¶約二三里乃至書
院遺址正當五老峯下書院燬已十五年¶樹生瓦礫間
大且數圍前有石橋曰濯纓其左又有石橋曰¶枕流過
<pb:KR4h0102_WYG_029-30a>
枕流則從列女廟登北岡岡上有大杉木六七百年¶物
也有司今盡伐為御殿物矣於是書院所存者獨此二
橋¶從卒指殿堂齋廬及風泉雲壑樓故處以告甚厯厯
慨想昔¶日規制不可見惟聞山鳥相呼鳴山谷間餘韵
悠揚恍類絃¶歌聲㦯云從此右折東南逾重岡行二三
里乃至所謂白鹿¶洞却從洞後復右折陟嶺乃可到尋
真觀望水簾也不果往¶徘徊久之而還按白鹿洞唐李
渤讀書處也南唐昇元中始¶即其地為學給田以食其
<pb:KR4h0102_WYG_029-30b>
徒所謂廬山國學也宋初天下未¶有學惟有四書院睢
陽石皷岳麓及白鹿洞也太平興國二¶年嘗賜白鹿洞
九經當時學者數百人至崇寧末乃盡廢及<md:KR4h0102_SBCK_029-19b>¶淳熙七年
考亭朱文公為郡始斥其舊而大之又定為學規¶示學
者来學者益衆而白鹿洞之盛出他書院右自後守其¶成
規二百年如一日也而隳廢今乃如此余亦無如之何也¶余
嘗恠世之為佛老氏之學者其宫室一廢壊輒修舉之
不¶旋踵豈佛老氏之學能盛於儒者哉葢為其徒者有
<pb:KR4h0102_WYG_029-31a>
勤行之¶意堅持之操能必其成故也至於世儒習聖人
之道常骫骳¶不自振不能以有為而聖人之道顧因委
棄鬱塞而不得行¶嗚呼此其弊也非一日之積矣余於
是葢重歎之也¶
　　自建昌州還經行廬山下記¶
八月余自京還九月以事行郡境二日泛左蠡揚瀾至
都昌¶縣四日由都昌出彭蠡過飄搖沙宿蘆潭三日至
建昌州七¶日回至蘆潭北風作逆風不可行八日復至
<pb:KR4h0102_WYG_029-31b>
建昌九日舍<md:KR4h0102_SBCK_029-20a>¶舟取陸而還是日宿徳安縣十日發徳安
西北行三十里至¶廬山下訪湯泉湯泉在路南距山阯
不半里甃石為池者五¶南一池極熱手不可探北四池
水稍温人往往入其中浴然¶皆作硫黄臭余舊聞凡湯
泉下必有硫黄惟驪山者乃是¶礬也礬毒石本草云性
熱入水水不氷蠺食而肥䑕食而死¶也又數里過醉石
觀陶靖節故居其地栗里也地屬星子縣¶而星子在晉
為彭澤縣觀已廢惟有大石亘澗中石上隠然¶有人卧
<pb:KR4h0102_WYG_029-32a>
形相傳靖節醉即卧此石上也按史靖節為彭澤令¶督
郵行縣吏白當束帶見之靖節不肯折腰小兒遂解官
賦¶歸去来辭而歸義熙三年也是嵗劉裕實殺劉仲文
將移晉¶祚陶氏世為晉臣義不事二姓故託為之辭以
去若將以微¶罪行耳梁昭明謂恥復屈身異代要為得
其心夫豈以一督<md:KR4h0102_SBCK_029-20b>¶郵為此悻悻乎靖節既歸益放情於
酒人知其樂於酒而固¶莫窺其所以然也㦯云觀南諸
山即其詩所謂悠然見南山¶者也其旁居民多陶姓云
<pb:KR4h0102_WYG_029-32b>
是靖節後又數里為簡寂觀觀亦¶不存簡寂者陸脩静
諡慧逺法師之結白蓮社也同社者十¶八人陶靖節陸
修静皆與焉逺公居東林在廬山北靖節修¶静嘗訪之
東林之近有虎溪逺誓不過溪㦯過溪虎輒鳴及¶送二
人不覺過虎溪皆大笑世故相傳為三笑圖㦯曰慧逺¶
卒於晉義熙十二年丙辰年八十三修静殁於宋元徽
五年¶丙辰年七十二丙辰相去六十載推而上之修静
生義熙四¶年丁未慧逺亡時修静纔十嵗爾至宋元嘉
<pb:KR4h0102_WYG_029-33a>
末修静始来廬¶山時逺公亡且三十餘年矣安取所謂¶
三笑乎㦯曰晉蓋有兩修静也自蘇長公作三笑圖賛
而黄<md:KR4h0102_SBCK_029-21a>¶太史以此三人實之蒲傳正劉巨濟晁無咎之流
皆有所述¶陳舜俞廬山記其說亦與太史同此其是非
固未決者也又¶循山下西北行未至郡治二十里為歸
宗寺在金輪峯下山¶勢方凝然忽石峯從山腰拔起如
卓筆髙與山齊峯頂有設¶利塔俗呼為耶舍塔釋氏書
云佛滅度後所遺設利八萬四¶千散在人世龍宫皆貯以
<pb:KR4h0102_WYG_029-33b>
金瓶寶篋建塔藏焉東晉時耶舍¶尊者自西域奉設利
来八萬四千之一也於此建塔塔髙若¶干尺範鐵為之
外包以石峯峭峻鐵石重人力不可施皆運¶神通力致
之俗故呼為耶舍塔耶舍亦與逺公社嘗舉如意¶無言
以示逺逺不悟即拂衣去是時禪學未入中國而兆則¶
已此見矣耶舍之去逕上紫霄峯紫霄又在金輪東也
寺相¶傳為右軍故宅有池水色黒曰墨池羲之之所洗
墨也羲之<md:KR4h0102_SBCK_029-21b>¶嘗慕張芝臨池學書池水盡黒此為其故蹟
<pb:KR4h0102_WYG_029-34a>
豈信然邪今臨¶川郡城東有墨池南豐曽氏為記葢深
疑之以謂方羲之之¶不可强以仕而嘗極東方出滄海
以娱意於山水間豈其徜¶徉肆恣而又嘗自休於此邪
余謂以彼之可疑則此之不足¶信非邪宋元豐間真淨
文禪師住歸宗時濂溪周先生自南¶康歸老九江上黄
太史以書勸先生與之游甚力以故先生¶數數至歸宗
因結青松社若以踵白蓮社者又名寺左之溪¶曰鸞溪
以儗虎溪其事為釋氏所傳世皆謂先生實傳聖賢¶千
<pb:KR4h0102_WYG_029-34b>
載不傳之統豈其有取於佛氏之徒而願從之㳺甚者
又¶謂濂溪之學受於夀岩佛者此又厚誣吾先哲者也
余以為¶不然大賢君子於其道既有得矣於其形迹未
嘗以為累也¶況先生之髙致如光風霽月初無凝滯固
奚必深辯之邪及<md:KR4h0102_SBCK_029-22a>¶淳熙中應菴華禪師繼主歸宗朱夫
子時為郡亦嘗與之㳺¶華公葢臨濟正傳於大慧為適
孫歸宗雖非巨刹以屢為名¶僧所居號天下歸宗今寺
亦廢故基為樹所䝉蔽不可入予¶徘徊鸞溪上甚久日
<pb:KR4h0102_WYG_029-35a>
已暮遂復行數里宿開先寺明日乃還¶
　　㳺棲賢院觀三峽橋記¶
五老峯於廬山為西面即郡治北望峯如屏障蔽其後
違郡¶治北行二十里轉五老東入巖谷中棲賢寺在焉
余舊讀蘇¶次公棲賢寺僧堂記云棲賢谷中多大石岌
嶪相向水行石¶間其聲如雷霆如千乗車行者振掉不
能自持雖三峽之險¶不過也故其橋曰三峽度橋而東
依山循水水平如白練横¶觸巨石匯為大車輪流轉洶
<pb:KR4h0102_WYG_029-35b>
湧窮水之變寺據其上游右倚¶石壁左俯流水石壁之
趾僧堂在焉狂峯怪石翔舞於簷上<md:KR4h0102_SBCK_029-22b>¶毎大風雨至堂中
之人疑將壓焉問于習廬山者曰雖兹山¶之勝棲賢葢
以一二數矣又聞蘇長公云廬山竒勝處不可¶勝紀獨
開先漱玉亭棲賢三峽橋為二勝棲賢寺於是廢已¶久
殘僧數輩皆出居田間左蠡有僧曰惟賢頗通世間法
余¶謀於府僚俾之住棲賢賢曰俟吾結屋山中完公當
来游也¶七月望賢使来告曰屋幸完可游矣明日即偕
<pb:KR4h0102_WYG_029-36a>
吕侯暨葛君¶往時暑甚輿夫暍屢從道傍石坎中掬水
飲至谷口日卓午¶矣未至橋十許步石巖下觀陸羽泉
乃至橋上從橋上俯視¶澗底亡慮百千尺㦯云以瓶貯
水五升許從瓶嘴中出水縷¶縷下注瓶竭水乃著澗底
欲試之不果又云橋魯班造葢謂¶堅緻壯竒惟般乃能
造耳非謂真造於般也距橋北十許丈¶有大石方整狀
如棺横亘澗底相傳嘗有孽蛟從谷中出水<md:KR4h0102_SBCK_029-23a>¶怒湧勢將
壊橋時主僧有道行叱神挽此石扼之蛟退橋得¶不壊
<pb:KR4h0102_WYG_029-36b>
過橋北轉行百許步澗水至是匯為深潭有龍蟄焉蘇¶
長公詩所謂玉淵神龍近即指此也又相傳昔寺僧嘗
浸甑¶潭上俄失所在後有人從湖南来云甑從洞庭湖
上出甑上¶有棲賢字可驗故知此潭下通湖南也此其
言皆誑誕不足¶信已乃徑造賢公新屋下法堂故趾也
至是五老峯乃嶻然¶左出寺顧在峯後日方熾忽雲從
谷中起俄頃雨已至有風¶南来雨復旋散日光穿雲斜
照峰上巖谷石溼芒采相射宛¶然金芙蓉也賢公留余
<pb:KR4h0102_WYG_029-37a>
宿約明日謁赤眼禪師塔塔距寺北¶行又十許里巖谷
深絶處也棲賢寺實禪師所創道場余辭¶與葛令先歸
而吕侯乃獨留賢請余重書蘇次公僧堂記余¶謝不善
書又欲余和長公詩余謝不工詩則題游山嵗月氏<md:KR4h0102_SBCK_029-23b>¶名
遺之以附昔賢故事按次公以元豐三年夏六月来游
時¶謫官往髙安而長公至此則七年六月時自黄移汝
送子邁¶赴饒之徳興尉云¶
　
<pb:KR4h0102_WYG_029-37b>
　
　
　
　
　
　
　
　明文衡巻二十九
