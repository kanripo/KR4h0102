# -*- mode: mandoku-view -*-
#+TITLE: 明文衡
#+DATE: 2015-09-23 10:33:09
#+PROPERTY: JUAN 27

<md:KR4h0102_SBCK_026-16a>¶<md:KR4h0102_SBCK_027-1a>¶
<pb:KR4h0102_WYG_027-1a>
欽定四庫全書
　明文衡巻二十七¶
　　　　　　　　　　　　明　程敏政　編
　書
¶
　　與貝川先生書(洪武三十二年/十二月河州作)　　解　縉¶
縉薫沐拜書貝川大人先生閣下違逺誨言荐將十稔
天涯¶闊異感念奚云縉率易狂愚動遭謗毁無所避忌
數上封事¶萬言有分封勢重輔導體輕萬一不幸有厲
<pb:KR4h0102_WYG_027-1b>
長吳濞之虞納¶克楚來歸之時欽承¶顧問宜待之有禮
疑則勿任任則勿疑稍忤機權其徒必二¶此類非一後
皆億中封事留中又嘗為王國用草諫書言韓¶國公事
為詹徽所嫉欲中以危法又為夏長文作劾袁泰書¶泰
銜恨至深見常切齒但以不為屈膝之故竟致排誣累
迹¶深文之語皆非律令所該伏䝉<md:KR4h0102_SBCK_027-1b>¶聖恩數對便殿申之
以慰諭重之以鏹錫許以十年著述冠¶帯來廷元史舛
誤承¶命改修及踵成宋書刪定經禮凡例皆以留中奉
<pb:KR4h0102_WYG_027-2a>
親之暇杜¶門纂述漸有次序荐將八載賔天之訃忽聞
痛切之誠欲絶¶向非¶先帝之明縉亦無有今日是以母
喪在殯未遑安厝家君以¶九十之年倚門望思皆不暇
戀兾一瞻¶山陵隕涙九土何圖罣悮䝉恩逺行揚粤之
人不堪寒苦¶復多疾病俯仰奔趨與吏卒為伍低回伏
事誠不堪忍晝夜¶涕泣恒懼有不測之憂進不能盡忠
于¶國退不得盡孝于親不忠不孝負平生學問之心抱
萬古不¶窮之痛為天下笑為先生長者之羞是以數鳴
<pb:KR4h0102_WYG_027-2b>
哀感兾<md:KR4h0102_SBCK_027-2a>¶皇天后土之鑒臨得逺京師復見¶天顔少陳情
悃或遂南歸父子相見即走也更生之日臨書¶不勝感
切願望之至¶
　　奉陳貳卿書　　　　　　　　　黄　福¶
五月二十一日莫叅政至二十四日潘知府至二十八
日陶¶指揮又至惟陶有批示莫潘到時問至再三極知
鈞候清吉¶可慰而潘續云曽有幕府之鸞緘已𦵏神投
之魚腹竟不知¶二楮先生所載云何既不得瞻手澤之
<pb:KR4h0102_WYG_027-3a>
光華又不得聞心聲¶之清切使人疑其所謂益其所思
雖藩宇之左瀘水之東亦¶無以釋懸懸之懐也風伯不
仁可恨也哉區區前已有書乏¶便未發與發而沉者無
異然慮其事深切扵懷且莫邃運糧¶黔公出哨若謂無
人不信也翁挺來降阮彦出見雖彼勢衰<md:KR4h0102_SBCK_027-2b>¶懼我威大若
不得焚輿襯亦難以奏凱歌演乂之衆服者以¶有大軍
在也一旦班師難常按堵不特此也各营士卒造舟¶楫
辦戰器逺征近哨暑行瘴宿饑祼相仍疾病相藉不可
<pb:KR4h0102_WYG_027-3b>
謂¶不勞矣已附夷民打船板納税糧當差役垂髫戴白
不得息¶肩加以盗刼縱横衣食窘迫不可謂不勞矣軍
勞民疲財殫¶師老守此而失彼得西而遺東而尚畏首
畏尾左遮右護噤¶無一語以逹¶九重是猶掩耳偷鈴諱
疾忌醫也不知仁人君子深謀逺慮¶長治乆安果如是
也不乎言自小子而行在閤下誠不以愚¶言為迂而以
力行為任請益以兵相地屯守飬我士卒寛我¶民力堅
城垣利器械廣其屯田實其倉廩兵閑食足民安化¶行
<pb:KR4h0102_WYG_027-4a>
則桑土牖户之事備居重馭輕之計得誠如是也戰勝
攻<md:KR4h0102_SBCK_027-3a>¶取無適不然彼區區之賊獲與不獲降與不降又何
足為重¶輕㦲人嘗有言耕當問奴織當問婢閤下與元
戎胸中自有¶許多韜畧固不待人紛拏論也但慮及斯
自不容已此論之¶外示及造船合藥并取食物一一如
命另有單陳不同干聽¶今竝以先具未發之書併上要
當合而觀之恃舊布忱故敢¶率爾事機之暇亦可扵戎
閫處從容言之如其迂闊當即付¶之千頃之陂毋啓人
<pb:KR4h0102_WYG_027-4b>
議可也西風鴻便亦宜寄聲即今盛暑¶尚冀調理¶
　　奉總兵官英國公書¶
交阯平定以來八年之内民已三變而兵亦三加矣原
其所¶自皆由惡本未盡除守兵不足用故也黎氏雖除
而簡定存¶簡定雖去而季擴在今季擴既擒帥鎔景異
之徒又以悉在<md:KR4h0102_SBCK_027-3b>¶網羅而無漏者似為無事矣然馭之有
道則可以漸安守之¶無法不免再變何者陳元揝乃季
擴昆弟也今雖逺遁視之¶若小可他日焉知不能為簡
<pb:KR4h0102_WYG_027-5a>
定季擴之續乎偽官頭目今雖¶降附待之為至厚焉知
他日不能為阮帥景異之亂乎今成¶功之將在此全盛
之兵在此吾忝為官守不扵此時此際言¶其所以而共
議守備之策以圗長乆之治而乃亦曰安南從¶此無事
矣是謂自欺也欺人也若忍扵自欺茍且偷安似為¶得
計然當言不言何以辭君子公論之譏若曰欺人依違
取¶媚噤無一語直至事壊而始上瀆¶宸聦則亦無以免¶
朝廷法度之議慮至于斯言何容已謹將鄙見逐一條
<pb:KR4h0102_WYG_027-5b>
陳尚¶冀采擇幸寛狂妄<md:KR4h0102_SBCK_027-4a>¶一本處地方前者賊未就擒䝉調三總戎大軍到來征
守猶¶必三年之乆而始克清大憝今交阯都司衛所原
守官軍見¶在既少而演乂新平順化地方又闊迢迢千
里無一兵守而¶止以土兵者若謂覊縻扵一時則可若
謂長治乆安則未之¶信也三總戎若留一鎮守猶為庶
幾倘皆振旅而歸恐俘獻¶未至¶京闕而警報已徹¶聖聦
矣乞蚤圗之
<pb:KR4h0102_WYG_027-6a>
一交趾原留守兵九衛一所七分之數通該四萬七千
餘人¶在全盛之時而猶不能禦侮以致煩兵屢舉今事
故之數四¶去其三以如此險逺之地反歹之民而以舊
日所遺一分之¶兵守之實未見其可也必須添置軍衛
補完空伍庶免後艱<md:KR4h0102_SBCK_027-4b>¶今將合設衛所去處開列扵後¶
　　演乂一帶　　黄江上下　　太平等處海口¶
　　譚舍江　　　鋭江　　　　魯江¶
　　鹹子關　　　廣威大堂等處
<pb:KR4h0102_WYG_027-6b>
　　靖安州萬寧等處　　太原府官良等處¶
　　鎮夷關等處　　　　海潮希江等處¶
一市橋所南有鎮夷北有昌江而本所居中且近實為
虛設¶如將本所移置芹站以控禦鎮夷闗本闗止令土
兵守之如¶此則鎮夷隘留有相守之利衛所官軍免輪
守之患¶
一歸化石廪闗上通雲南臨安下貫嘉興三帶水陸數
百里¶寥寥無一城守萬一有警仰之扵誰莫若扵臨安
<pb:KR4h0102_WYG_027-7a>
衛摘撥二¶所官軍扵臨安府垜集三所民兵立一衛扵
歸化州如潼闗<md:KR4h0102_SBCK_027-5a>¶澤州犬牙相制之例以控制上下地方
便益¶
一丘温坡壘隘留三衛所原垜廣西土兵近年以來官
不得¶人逃亡之數十去七八其一二分在役者率皆老
㓜貧弱代¶身有名無實是致盜常竊發路每不通如扵
廣西調一都指¶揮仍領原調官軍扵丘温鎮守就行總
督前項衛所土兵更¶選土官之能事者管之嚴禁不許雇
<pb:KR4h0102_WYG_027-7b>
倩代役務要正身將帶¶當房家小常川在役如此庶便¶
一廣西鎮州府去本處鎮夷闗不逺彼處兵強弩利諒
山一¶帶夷人畏之即今田州府知府為事發随韓總兵
立功如將¶本人改授武職令選本府民兵三五千名親
領扵鎮夷闗立¶衞控制不但服夷情抑且通道路¶
一靖安州萬寕等縣近接雲屯海口并連廣東欽州地
方最<md:KR4h0102_SBCK_027-5b>¶為險要如將欽州千户所添軍立衛或撥彼處衛
所官軍或¶垜彼處附近有司民兵以充其數内摘一所
<pb:KR4h0102_WYG_027-8a>
扵萬寧等處設¶立以控靖安地方以通廣東水路便益¶
一本處土兵首賊未就擒時急扵用人許將各處人民
聴從¶土官自行招集而有司官謹扵奉命無敢有違有
狥情取占¶親戚者有挾讐捉去耆正吏卒者有全縣之
民俱被占取者¶亦有一家父子兄弟各自充兵及單丁
貧窘自充一兵者後¶雖委都布司官清理而土官紛紛
言少又不准除歸併因循¶茍且至扵今日今随征者月
乆不歸家業狼籍屯田者糧徴¶不足荆土連綿是致逃
<pb:KR4h0102_WYG_027-8b>
亡今已過半若不從新整理必致法¶廢事壊難救其失
必湏再令都司布政司官嚴督府州縣官¶將原集土兵
并官下影占家人田奴盡行取勘見數汰其老<md:KR4h0102_SBCK_027-6a>¶㓜單弱
者當民差選其富實丁多者為兵役先議合用若扵¶衛
所應垜若干土兵然後照數垜集總小甲千百長選管
如¶例每兵須以三丁共之官不許遝以庸才兵不許雜
以冗濫¶選集既定即分地方以近就近置立城堡或四
六或中半各¶専屯守不許亂差有警不拘其管軍官伴
<pb:KR4h0102_WYG_027-9a>
當亦如舊例就扵¶所管土兵内定數撥用仍造花名貫址
文冊三司各收一本¶照證按察司仍常委官㸃閘不許
廢弛如此庶便¶
一各處偽官頭目及先曽授官後又從逆今招出降此等
歹¶仄之徒宜為區處或量與官爵或分給田地使之得
所以終¶餘年不可置扵閑散懐抑鬱抱不平以貽後患¶
　　與行在户部諸公書　　　　　　　周　忱¶
伏聞治民之道在扵禁惰㳺以一其志勸耕稼以敦其
<pb:KR4h0102_WYG_027-9b>
業蓋<md:KR4h0102_SBCK_027-6b>¶惰㳺禁則土著固而避勞就逸者無所容耕稼勸
則農業崇¶而棄本逐末者不得縱由是賦役可均而國
用可足茍或不¶然則戸口耗而賦役不可得而均地利
削而國用不可得而¶給先王制六鄉六遂之法以維持
其民而均其土地者正為¶此也邇者¶皇上念天下人民
有因饑窘逃移者累降勅㫖設撫民之官¶頒寛䘏之條
令天下郡邑招而撫之諸公頒布奉行克謹無¶怠天下
之民感戴¶聖恩扶老携㓜競返桑梓惟獨蘓松之民尚
<pb:KR4h0102_WYG_027-10a>
有逺年竄匿未¶盡復其原額而田地至今尚有荒蕪者
豈優恤猶未至乎凡¶招回復業之民既䝉蠲其税粮復
其徭役室廬食用之乏者¶官與賑給牛具種子之缺者
官與借貸朝廷之恩至矣盡<md:KR4h0102_SBCK_027-7a>¶矣如此而猶不復業者亦
必有其説焉盖蘇松之逃民其始¶也皆因艱窘不得已
而逋逃及其後也見流寓者之勝扵土¶著故相扇成風
接踵而去不復再懐鄕土四民之中農民尤¶甚何以言
之天下之農民固勞矣而蘓松之民比扵天下其¶勞又
<pb:KR4h0102_WYG_027-10b>
加培焉天下之農民固貧矣而蘓松之農民比扵天下¶
其貧又加甚焉天下之民常懐土而重遷蘓松之民則
常輕¶其鄕而樂扵轉徙天下之民出其鄕則無所容其
身蘇松之¶民出其鄕則足以售其巧忱嘗厯詢其弊盖
有七焉何謂七¶弊一曰大户苞蔭二曰豪匠冒合三曰
船居浮蕩四曰軍囚¶牽引五曰屯營隠占六曰隣境蔽
匿七曰僧道招誘其所謂¶大户苞䕃者豪世富貴之家
或以私債準折人丁男或以威¶力強奪人子息或全家
<pb:KR4h0102_WYG_027-11a>
傭作或分房托居賜之姓而目為義<md:KR4h0102_SBCK_027-7b>¶男者有之更其名
而命為僕𨽻者有之凡此之人既得為其¶役屬不復更
其糧差廿心倚附莫敢誰何由是豪家之役屬¶日增而
南畆之農夫日以減矣其所謂豪匠冒合者蘇松人¶匠
叢聚兩京鄉里之逃避糧差者往往携其家眷相依同
住¶或開造房居或開張鋪店冒作義男女婿代與領牌
上工在¶南京者應天府不知其名在北亰者順天府亦
無其籍粉壁¶題監局之名木牌稱髙手之作一户當匠
<pb:KR4h0102_WYG_027-11b>
而冒合數户者有¶之一人上工而隠蔽數人者有之兵
馬司不敢問左右隣不¶復疑由是豪匠之生計日盛而
南畆之農民日以衰矣其所¶謂船居浮蕩者蘓松乃五
湖三泖積水之鄕海洋海套無有¶浮涯載舟者莫知蹤
跡近年以來又因各處闗隘廢弛流移¶之人挈家扵舟
以買賣辦課為名冒給隣境文引及河泊所<md:KR4h0102_SBCK_027-8a>¶由帖往來
扵南北二亰湖廣河南淮安等處停泊脱免糧差¶長子
老孫不識鄕里暖衣飽食陶然無憂鄉都之里甲無處
<pb:KR4h0102_WYG_027-12a>
根尋外處之廵司不復詰問由是船居之丁口日蕃而
南畆¶之農夫日以削矣其所謂軍囚牽引者蘓松竒技
工巧者多¶所至之處屠沽販買莫不能之故其為事之
人充軍扵中外¶衛所者輙誘鄉里貧民為之餘丁擺站
扵各處河岸者又招¶鄕里之小户為之使唤作富户扵
北亰者一家有數處之開¶張為民種田扵河間等處者
一人有數丁之子姪且如懐安¶二衛蘓州充軍者不過
數名今者填街塞巷開鋪買賣皆軍¶人之家屬矣儀真
<pb:KR4h0102_WYG_027-12b>
一驛蘇州擺站者不過數家今者連甍接¶棟造樓居住
者皆囚人之户丁矣官府不問其來厯里胥莫¶䆒其所
從由是軍囚之生計日成而南畆之農夫日以消矣<md:KR4h0102_SBCK_027-8b>¶其
所謂屯營隠占者太倉鎮海金山寺衛青村南匯呉松
江¶等所棊列扵蘓松之境皆為邊海城池官旗犯罪例
不調伍¶因有所持特使豪強遂使避役姦氓轉相依附
或入屯堡而¶為之佈種或入軍營而給其使令或竄名
而冒頂軍伍或更¶姓而假作餘丁遺下糧差負累鄉里
<pb:KR4h0102_WYG_027-13a>
為有司者嘗欲挨究矣¶文書數數行移衛所堅然不答
為里甲者常欲根尋矣足跡¶稍稍及門已遭官旗之毒
手由是屯營之藏聚日多而南畆¶之農夫日以耗矣其
所謂隣境蔽匿者近年有司多不得人¶教導無方禁令
廢弛遂使蚩蚩之民流移轉徙居東鄉而藏¶于西鄉者有
焉畏在彼縣而匿于此縣者有焉糧重者必就¶無糧之鄉
畏差勤者必投無差之處舍瘠土而就膏腴者有¶之營
新居而棄舊業者有之倐往倐來無有定志官府之勾<md:KR4h0102_SBCK_027-9a>¶
<pb:KR4h0102_WYG_027-13b>
攝者因越境而有所不行鄉村之譏察者毎容情而有
所不¶問由是隣境之客户日衆而南畆之農夫日以寡
矣其所謂¶僧道招誘者天下之寺觀莫盛扵蘓松故蘓
松之僧道彌滿¶扵四海有名器者因保舉而為住持初
出家者因逰方而稱¶挂搭名山巨刹在處有之故其鄉
里游惰之民率皆相依而¶為之執役眉目清俊稱為行
童年紀強壯者稱為善友假¶服緇黄偽持錫鉢或合伴
而脩建齋醮或沿街而化縁財物¶南北二京及各處鎮
<pb:KR4h0102_WYG_027-14a>
市如此等輩莫非蘓松之人以一人住¶持而為之服役
者常有數十人以一人出家而與之幇閒者¶常有三五
軰由是僧道之徒侣日廣而南畆之農夫日以狭¶矣凡
此七者特舉其大畧而天下郡縣此弊俱無縱使有之¶
亦未必有如是之甚此等之人善作巧偽變亂版圖户
口則<md:KR4h0102_SBCK_027-9b>¶揑他故而脱漏田糧則挟他名而詭報惰㳺已乆
安肯復歸¶田里從事耕稼况其缺乏税額累累如配見
在之户其中頗¶有智能者見其得計亦思舍畎畆棄耒
<pb:KR4h0102_WYG_027-14b>
耜而效其所爲惟愚¶騃無用之人方肯始終從事扵農
業然坐受其弊亦豈無避¶免之心乎凡天下之事不可
有一人之僥倖茍有一人僥倖¶而獲免則必有一人不
幸而受其弊蘓松僥倖之民如此其¶多則不幸而受其
弊者從可知矣是宜土著之農夫日減月¶除而無有底
止矣忱嘗以太倉一城之戸口考之洪武年間¶見丁授
田十六畆二十四年黄冊原該六十七里八千九百¶八
十六户今宣德七年造冊止有一十里一千五百六十
<pb:KR4h0102_WYG_027-15a>
九¶戸覈實又止有見户七百三十八戸其餘又皆逃絶
虛報之¶數户雖耗而原授之田俱在夫以七百三十八
户而當洪武<md:KR4h0102_SBCK_027-10a>¶年間八千九百八十六户之税糧欲望其
輸納足備而不逃¶去其可得乎竊恐數嵗之後見户皆
去而漸至扵無徴矣是¶皆惰㳺不禁耕稼不勸故姦民
得以避勞就逸棄本逐末如¶前之所云者誠宜立法以
檢制之撫民之官固未易以招之¶也愚以駑鈍之才濫
叨重寄晝夜勞心莫知所措伏望該部¶列位卿相與在
<pb:KR4h0102_WYG_027-15b>
朝公卿大臣詳加講究明白奏請將蘓松等¶府逃移人
戸不拘通例别立一法以清理而檢制之庶幾户¶口可
增田畆可闢税糧可完忱事出激切不覺覼縷之至惟¶
冀詳察而恕其狂妄幸甚<md:KR4h0102_SBCK_027-10b>¶　
