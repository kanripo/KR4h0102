# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:03.433480
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 71
#+PROPERTY: FILE SB04n0454-071皇明文衡-卷之七十一.
<pb:KR4h0102_SBCK_071-1a>¶
皇明文衡卷之七十一¶
　　神道碑¶
　　　元故嘉議大夫禮部尚書致仕贈資善大夫江浙等¶
　　處行中書省左丞上護軍追封譙國郡公謚文節汪¶
　　先生神道碑銘　宋濂¶
濂奉　敕總修元史凡忠義循吏之事天下郡縣悉上送官¶
而宛陵汪先生獨闕旣而先生族子克寛與纂修始以其門¶
人汪文炳所摭事狀相示濂旣命史官刪削立傳克寛以爲¶
史乃一代成書其法當略墓文乃私所撰其紀宜詳復致其¶
孫德垕之言請濂揭銘于隧上嗚呼先生之德之盛海內孰¶
不知而所讞錢珍之獄泰定實錄中甞言之其可不備載以¶
昭示方來乎先生諱澤民字叔志按汪氏其先新安歙縣人¶
<pb:KR4h0102_SBCK_071-1b>¶
自唐以來爲官族五季之初兵馬使都虞侯道安始自歙遷¶
婺源之還珠里又歷八世至宋天禧巳未進士秘書丞贈光¶
祿以&KR0056;震生慶曆癸未進七都官員外郎贈中順大夫宗顏¶
都官生皇祐壬辰進士左奉議郎知漢陽縣贈少傅榖又自¶
婺源遷饒州德興之龍溪少傅生贈通奉大夫槃崇寜癸未¶
進士正議大夫端明殿學士藻藻以文學政事爲時名臣通¶
奉生紹聖丁丑進士朝散大夫江西轉運使愷知合肥縣贈¶
中散大夫慥又自德興遷宣州之宣城子孫遂爲宣城人中¶
散生紹興庚辰進士通判隆慶府鴻舉鴻舉之弟脩舉則先¶
生高祖也曾祖諱宰臣贈朝奉郎祖諱夢雷淳祐辛丑進士¶
累官知靖州元贈翰林&KR0033;學士亞中大夫輕車都尉追封新¶
安郡侯父諱鼎新用父䕃補將仕郞元贈嘉議大夫工部尚¶
<pb:KR4h0102_SBCK_071-2a>¶
書上輕車都尉追封新安郡侯工部之兄鼎亨景定壬戌進¶
士管池州大軍酒庫然自少卿至先生奕世科名蟬聮不絶¶
先生自幼融通經史亦銳然思繼承之會科目之法行遂領¶
延祐甲寅江浙鄕薦上南宫不利有司用恩例署寧國路儒¶
學正曁再舉遂擢戊午進士第授岳州路同知平江州事階¶
承事郞時先生之母譙國郡夫人王氏春秋巳高先生以平¶
江道遠不可迎養上書承相府乞降一二階就銓鄰州不報¶
竟奉太夫人之官州有徤民曰張以利餌長吏持其隂私使¶
不敢問遂視閭井民若蟣虱頥指氣使輙奔走不暇稍迕其¶
意卽繫送于官人懼呼爲張雷公先生曰弗治我民將無生¶
卽發其姦屛諸四夷不使與良民齒李氏有兄弟者三素豐¶
於貲季弟未有子而&KR0255;其婦傷季之夭也誓終身不再適孟¶
<pb:KR4h0102_SBCK_071-2b>¶
仲利其財數設計撼之婦堅不動乃嗾亡賴男子誣以姦私¶
婦不禁搒掠自引伏先生見其色有&KR0072;間行廉察之悉得其¶
情白而出焉轉承務郎南安路總管府推官戍將朶兒赤䟦¶
扈自用搤有司之掔俾不得詘信其婣家王某爲郡府史籍¶
其威尤鴟張無忌擅箠大&KR0067;縣令縣令訴諸府同官懼戍將¶
之威相視以目無人發一辭先生毅然捕王下獄㑹監察御¶
史行郡戍將厚賂御史召先生於庭詰其獄狀聲色俱厲先¶
生徐曰王之姦路人所知也御史欲屈法邪御史慚夜半馳¶
馬去王卒伏罪居亡何戍將以&KR0141;敗部使者知其故檄先生¶
椎讞杖罪之廣州歲侵民大饑疫癘洊臻死亡相枕藉其毒¶
氣所薫蒸鮮有能生者江西行中書属先生行振荒之政先¶
生絶無所畏懾命大姓發廩以哺尫&KR0801;其病癘方熾者召毉¶
<pb:KR4h0102_SBCK_071-3a>¶
注善藥親走其廬給之滑者數萬先生曁從者亦無他虞將¶
還送者讙曰我父母也奈何去之馬擁不能前潮州判官錢¶
珍挑推官梁楫妻劉氏不從誣楫冐糴官中米殺之獄中事¶
連海北廉訪副使劉安仁逮繫者二百人中書移問者凡六¶
各懷顧忌事終不白先生讞之獄立具時珍飲藥死詔戮其¶
屍安仁坐受珍賂除名時朝廷遣奉使宣撫江西聞先生名¶
命廵南安章貢二郡事得專决聲績尤著擢承&KR0033;郎信州路¶
總管府推官丁內艱不赴服除遷平江路總管推官階承德¶
郎&KR0004;浮屠甲與隣僧乙有&KR0169;乆不相周旋衆約其輸平乙因¶
邀甲飲酒至醉遂寢其室甲弟子沈安素苦甲鞭笞且期速¶
紹其業&KR0273;甲宿干讐夜持刀往殺之明日訴諸縣乙虐於考¶
訊輙誣服獄上先生閱其刀有鐵工氏名召工驗焉曰此沈¶
<pb:KR4h0102_SBCK_071-3b>¶
安刀也逮安一訊卽承脫乙械械之嘉定地瀕海朱管二姓¶
爲姦利海中致貲鉅萬及以他事敗上下受其賂莫敢捕獄¶
乆不决先生與總管道童公適至徑縳以來竟籍其家及徵¶
其帳曆備列省憲郡邑受賂之數唯先生及總管名下疏曰¶
不受陞奉議大夫知濟寧路之兗州兼管本州諸軍奥魯勸¶
農事磁陽&KR0018;郭之縣也孔子廟學乆不建先生以風敎所繫¶
買地作之殿堂門廡及齋序之属無不具飭襲封兗聖公職¶
止三品先生以宣尼之冑不可以弗崇上疏請増其秩廷議¶
韙之奏陞品爲第二錫以銀章居一年政化大行絃誦之聲¶
周達乎西東圜扉之間可設爵羅嘉禾生於縣郊瑞麥孕於¶
洸水君子謂其有漢循吏之風焉廉訪使者行部將壓境還¶
曰汪兗州在吾可無往矣至正癸未詔修遼金宋三史拜先¶
<pb:KR4h0102_SBCK_071-4a>¶
生朝列大夫國子司業俾分修兵志及宋理宗本紀史成有¶
上尊束帛之賜已而除集賢&KR0033;學士太中大夫未數月亟上¶
納祿之請以嘉議大夫禮部尚書致其事先生旣歸僦屋以¶
居門生弟子援洛中諸賢故事為築室宛水之濵先生日督¶
諸孫讀書以自娛不知其貧歲壬辰蘄黃紅巾彭黨相搆亂¶
其餘孽自徽㓂宣州江東部使者道童問䇿於先生先生語¶
以收人心振士氣築城浚濠儲糧簡卒凡數十事宼再至再¶
擊退乙未夏六月長鎗叛帥&KR0200;南班程述等挾兵渡江欲犯¶
宣城城中兵不滿數百或勸先生去之民曰先生忠孝人也¶
天必相之當相與守城若果去之吾属亦隨之爾部使者不¶
八沙周伯琦二公復申民言以爲請先生曰昔江萬里寓番¶
陽大將軍逼城衆皆走散猶坐守以爲民望况宣民離合視¶
<pb:KR4h0102_SBCK_071-4b>¶
吾去留吾何忍棄父母之&KR0022;乎時軍費不給加以嚴刑弗之¶
集先生從容一言獲鈔一萬錠米三千斛民心翕然欲為固¶
守計屢戰輙屢勝八月丁丑江浙行省参政吉居奇兒遣兵¶
來援城內恃援至戍守頗懈是夜三鼓長鎗軍攀堞上城遂¶
䧟戊寅僞萬户丁堅使前鋒葛義執先生逼降不屈遂遇害¶
將死罵猶不絶口&KR0200;南班等雅敬先生名為具冠衾葬于某¶
山之原得夀八十又三事上于朝贈資善大夫江浙等處行¶
中書省左丞上護軍追封譙郡公下太常定謚曰文節云先¶
生娶戴氏累封譙郡夫人先八年卒子男二人用敬以子貴¶
封敦武校尉常州路宜興州判官用和國子生辟充侍儀司¶
舎人不赴兄弟痛憤不食相&KR0071;卒女一人適劉士禮孫男五¶
人德宣以門資補官敦武校尉善盈庫副使德為國子生曲¶
<pb:KR4h0102_SBCK_071-5a>¶
阜宣聖林廟司樂徳崇癸巳鄕貢進士湖州路徳淸縣學敎¶
諭徳正徳進孫女一人適吳愈曽孫男五人禧源傳源鳳源¶
書源淸源先生軀榦脩聳高凖踈髯風裁峻如也其爲學本¶
諸六經眞知實踐無一事不本於道義其奉親也丁工部公¶
之憂則三年獨處於外弗御酒肉毎遇諱日悲慟不自勝至¶
老不変事母夫人則板輿方舟迎侍之官熈熈承顏唯恐少¶
違其意婺源三大墓爲強家所侵辨理于有司经四十年必¶
復之乃巳其事君也一飯不敢忘懐保小民甚如赤子革弊¶
除姦有知殆無不爲然於律巳則玉潔冰淸毫髮之私又無¶
自而入故其至也民戀受之其去也民墓思之至有爲生立¶
祠者甞重構美章亭於兗賊至不忍焚之且曰此汪公遺澤¶
也嗚呼不知先生何以能致於斯哉由其立心之正不爲勢¶
<pb:KR4h0102_SBCK_071-5b>¶
利所誘䆁術之精不為不義所屈忠孝大節所以暴白於天¶
下揆古無譲於今無媿可謂不&KR0018;於科目者矣先生為文不¶
事絺章繪句而義理自足詩亦淸婉有魏晉風尤以善書名¶
家單削片牘人咸藏(猪利切/置也)為榮所著書有巢&KR0055;燕山宛¶
陵三藁傳之於學者當賔興之歲江南三行省屢聘先生司¶
其文衡士論尤服其精允至今人道之不忘也夫自壬辰之¶
亂四方瓦解其能執節不回者往往於學士大夫見之如余¶
闕之死於舒李黼之死於江泰不花之死於台尤號傑然者¶
也有如先生無城郭封疆之守或保身於山澤君子亦未必¶
&KR0055;議之先生不以仕止為間孜孜汲汲思衛斯民於危亡之¶
際遂及於難非事君無二心者能之乎使人人皆先生若國¶
家其有敗亡之禍乎悲夫系之以銘曰¶
<pb:KR4h0102_SBCK_071-6a>¶
仁皇建科璽書四布濟濟多士雲集用赴猗歟汪公薦舉於¶
鄕對揚大廷乃第奉常筮仕遐&KR0022;不遑將母上䟽廟堂願從¶
近授孝聲載昭如水東馳公聞曰噫吾分之宜鋤强擊貪鷹¶
隼横鶩去之弗亟我民之蠧舋爲理官爲獄立平起彼朽骨¶
化而爲生魯有名&KR0022;待公爲政瑞麥嘉禾發爲祥應䇿書載¶
登金匱啓封袞斧之&KR0009;有詔倚公尋敎成均六舘咸悅復&KR0033;¶
集賢進班邇列公曰止哉吾懸我車秩宗之加以華其歸拄¶
笏看山宛水之涘遘時艱屯四郊多壘抿之&KR0214;&KR0214;非公疇依¶
公苟我留執戟以隨一鼓作氣爭相奮躍刈宼如麻血汙秋¶
鍔孰援我兵夜柝不嗚彼乗吾懈遂無堅城毒霧四塞殺戮¶
以逞執公使降白刃磨頸嚼齒大罵我實王官咄哉賊奴敢¶
正之干公雖遇害之死弗屈&KR0012;忠凛然皦如出日事聞中朝¶
<pb:KR4h0102_SBCK_071-6b>¶
當宁嗟嘆節惠易名恩寵有加所貴君子行爲民望薄俗瀾¶
奔障之東向生孝於親死忠於君凡百髦士視公爲人¶
　　　元國子祭酒孔公神道碑¶
堯舜禹湯文武及孔子德皆聖人惟孔子不得位而功最盛¶
天於恒人有一善且昌其後昆况徳充天地功施萬世而身¶
不食其報者乎堯舜禹湯文武皆王天下故子孫受其祉有¶
限孔子無位故餘慶遺澤&KR0013;其孫子者無窮自斯民之生未¶
有若孔子之德而無位者也亦未有若孔子之傳世乆遠而¶
襲爲封君者也嗚呼天之報聖人其在兹乎公諱充堅字璟¶
夫世家魯之曲阜孔子五十五代孫也曾祖曰之厚贈某大¶
夫濟寧路總管輕車都尉祖曰浣累贈通議大夫禮部尚書¶
上輕車都尉皆追封魯郡侯父曰思晦嘉議大夫襲封&KR0283;聖¶
<pb:KR4h0102_SBCK_071-7a>¶
公累贈通奉大夫河南江北等處行中書省叅知政事護車¶
追封魯郡公謚文肅曾祖妣女&KR0033;氏祖妣李氏妣張氏皆追¶
封魯郡夫人公少廓達通敏日誦千餘言始冠游學成均通¶
春秋左傳文肅公薨襲封衍聖公階嘉議大夫元重紀至元¶
五年上䟽請修飾廟像順帝可其奏賜山東曆日錢之半給¶
其費命監察御史族人思立持楮幣二萬五千緡勒碑以紀¶
成績至正六年中書謂公爵與階不稱奏陞之制授中奉大¶
夫易銅章以銀十五年平章政事達世帖木爾薦公明習禮¶
學徵為同知太常禮儀院事以子希學襲公爵是年冬帝親¶
郊公攝太常使盛服儋然登降有容&KR0026;者稱其達禮御史大¶
夫雪雪言公才宜近侍左右拜中臺治書侍御史公辭帰明¶
年拜山東道肅政廉訪使旣受詔復辭會山東兵亂公率家¶
<pb:KR4h0102_SBCK_071-7b>¶
人北行次藳城丞相賀太平奏召公為集賢直學士希學為¶
秘書&KR0048;遣使者卽藳城起之公至燕都劇盗毛貴犯畿甸且¶
逼廷議棄燕遷闗中公曰天子當與社稷宗廟俱為存亡烏¶
可弃而他之今勤王之兵頗衆與之决戰盜可平也如公言¶
盜果敗去十九年遷禮部尚書知貢舉四方士避亂多集郡¶
邑公請設流寓科以取之是年冬擢陜西行臺侍御史李思¶
齊及察罕帖木兒二軍爭秦隴相攻朝廷不能制陜西行省¶
丞相帖里帖木爾納思齊降將命張弼禦之公及中丞&KR0061;渙¶
諍曰不可二軍不敢舉兵犯奉元豈其力不足哉特以無名¶
耳今納其叛將而出兵禦之是引乕使噬也丞相不從渙亦¶
被劾去公怒曰謀之不善亂且至矣遂自劾而帰月徐二軍¶
及張弼戰于鹿臺奉元果䧟一十二年除國子祭酒帝埸上¶
<pb:KR4h0102_SBCK_071-8a>¶
尊太子書大成殿額以賜公以世亂不樂居位竟謝病歸闕¶
里營别業城南以居後起公爲集賢學士資善大夫不就復¶
以公爲山東㢘訪使卒不起二十八年¶
天兵取中原¶
皇上手詔趣公入覲待以賔禮而不名賜以廩祿不煩以職¶
郊祀必致膰肉撫勞甚至洪武三年春以疾告遣中使存問¶
疾篤　詔還公于家給驛以行賜白金百兩文綺八端他錢¶
物稱是三月廿八日次下邳新安驛薨于舟中夀五十有五¶
希學奉喪歸以六月十三日塟于孔林去孔子墓若干歩公¶
寛厚樂易事親有禮遇族黨有恩與人交不爲掩覆計度一¶
以誠信豐下美髯容止甚都順帝以福人稱之公娶張氏濟¶
寧路摠管子仁女封魯郡太夫人丈夫子九人長卽希學次¶
<pb:KR4h0102_SBCK_071-8b>¶
希說希範希進希麒希鳳希順希尹皆元國子生希贇其季¶
也女二人適某某孫男九人曰訥曰証曰某曰某曰某曰某¶
曰某曰某曰某女五人希學今資善大夫襲封&KR0283;聖公毎歲¶
朝正于京師¶
上寵錫之甚厚以袁渙狀來請曰先公&KR0255;今十年而墓道之¶
石無文以刻恐休德不聞於來世人其謂何濂甞獲識公且¶
與希學善雖老矣其忍不銘銘曰¶
天命大聖爲萬世師廓幽昭濳&KR0040;施日輝功加堯舜位則不¶
有斂其遺澤以昌厥後歷年二千有興有亡五十餘世封君¶
相望自侯而公愈遠彌貴桓圭袞衣肅將祀事惟公紹家敦¶
大且文人曰休哉聖師之孫入爲秩宗左禮右樂格爲幽明¶
上下允若亂兵趨燕宗社震騫君臣合謀棄而西遷公曰不¶
<pb:KR4h0102_SBCK_071-9a>¶
然君死社稷以正伐亂勝不以力王師焞焞如虎如貔盜遁¶
難夷公實啓之&KR0028;陜之間將驕胥噬彼謀不臧以水止潰公¶
謂元戎世方興亂無失厥防以速其叛言臧不從不臧是爲¶
禍將迨身云何弗歸璽書迎拜俾掌邦敎大訓宏謨敷聖之¶
道土宇日隳位其可居退脩于家琴瑟詩書¶
皇明御極取聖爲則陟降¶
帝庭禮儀有翼生享其榮死篤其承云誰致然聖澤休明惟¶
聖之澤如山如川有址有源以永厥傳繼聖惟賢守位惟德¶
昭績垂聲後嗣是式¶
　　　大明故中順大夫禮部侍郎曾公神道碑銘(有序)¶
治古之時非惟道德純一而政敎脩明至於文學之彥亦精¶
贍宏博足以爲經濟之用蓋自童丱之始習四經之文畫以¶
<pb:KR4h0102_SBCK_071-9b>¶
歲月期於默記又推之於遷固范曄諸書豈&KR0033;覽之其默記¶
如經基本旣正而後徧觀歷代之史察其得失稽其異同會¶
其綱紀知識益且至矣而又參於秦漢以來之子書古今譔¶
定之集錄&KR0677;幽索微使無遁情於是道德性命之奥以至天¶
文地理禮樂兵刑封建郊禩職官選舉學校財用貢賦戸口¶
征役之属無所不詣其極或廟堂之上有所建議必旁引曲¶
證以白其疑不翅指諸掌之易也自貢舉法行學者知以摘¶
經擬題爲志其所最切者唯四子一經之箋是鑚是窺餘則¶
澷不加省與之交談兩目瞪然視舌本强不能對嗚呼一物¶
不知儒者所恥孰謂如是之學其能有以濟世哉此濂銘亡¶
友曾公之墓憤&KR0557;于中而復繼之永嘅也公諱魯字得之曾¶
其氏也孔門弟子郕公五十七代孫其居新淦吉陽里者巳¶
<pb:KR4h0102_SBCK_071-10a>¶
乆世裔之傳與夫轉徙之詳昔以著於公之先墓兹不重載¶
會大父兼善宋贈大理評事祖天麒宋宣敎郎軍器監主簿¶
父順元韶州路儒學敎授妣劉氏公年七歲能暗誦九經一¶
字弗遺奉禮郎簡君正理欲以神童舉于朝其父力止之及¶
齒稍長取三史日記之尋及其餘數千年間國體治亂人材¶
忠倿制度沿革咸能言之有叩之者如山川出雲層見疊敷¶
杳莫察其端倪公殊不以爲足所藏子集動至數百家各攬¶
其精而掇其華聞有僻書隱牒不憚道里之遠必購得之旣¶
得必篝燈讀之達且不寐發爲辭章龎蔚炳朗毅然有不可¶
奪之氣廬陵劉提舉岳申與之語連日夜不休嘆曰不意後¶
生中能至於斯也其將以文嗚乎杜內翰鄕之丈人行也公¶
&KR0018;笈從之游益充㧨其所未至寤疑辯感惟日不足遂以&KR0054;¶
<pb:KR4h0102_SBCK_071-10b>¶
極羣書稱于時公猶謂未要於至道述長書一通謁虞文靖¶
公集於臨川虞公大悅曰昔程子與張敬夫年十六七卽有¶
志聖賢之道子能如是復何讓古人公年蓋十九矣由是益¶
濳心濂洛&KR0028;閩之學分别義理密如&KR0094;絲牛毛而尤愛吴文¶
正公徴之書吳公亦居臨川其著書滿家無大無小公一一¶
訪獲之玩繹未甞釋手乆之充然有得盤桓林泉以道自娛¶
若將終身焉至正壬辰天下大亂州縣所在繹騷公召里諸¶
豪集徤兒持兵以保障乎一方仍椎牛釃酒開陳逆順禍福¶
言甚剴切衆皆聳耳而聽卒無敢犯非義者人號曰君子鄕¶
入國朝有詔纂修元史勒成一代之典遣使者起公于家公¶
賛决部居&KR0024;苴罅漏者不一而足其功爲最多史成¶
上坐端門召諸史臣有白金束帛之賜公居其首焉公將乞¶
<pb:KR4h0102_SBCK_071-11a>¶
身還山㑹　朝廷開局編&KR0011;禮書輿論以老成之士無踰於¶
公者共堅留之議禮之家有如聚訟自古難定於一公當羣¶
言沸騰之中楊言曰某禮宜據某書則是從某說則非有不¶
服者爭相辯詰公歷舉傳記答之各心醉而去俄遷入儀曹¶
為祠部主事階承事郞時洪武二年十二月也常忠武王薨¶
高麗正遣使來&KR0021;公索其文觀之使者靳不與公不可使者¶
不得巳出之外則襲以金龍黄帕內則不書洪武之號公責¶
之曰龍帕固疑誤用若納貢稱藩而不奉正朔君臣之義果¶
安在耶使者頓首謝過皆命易去之乃巳安南來貢主客曹¶
巳受其表&KR0005;入見公取其副覽之其王乃陳叔明公曰前王¶
陳日熞爾今驟更各必有以也亟白尚書詰之使者不敢諱¶
蓋日熞為叔明所逼而死遂篡其位中心懷愳故託脩貢以¶
<pb:KR4h0102_SBCK_071-11b>¶
覘　朝廷之意¶
上批之曰島夷何狡獪如此却其貢不受五年二月¶
上問丞相曰曽魯在禮部今何職耶對曰不過主事爾卽日¶
超六階拜中順大夫禮部侍郞公以順字犯父諱辞就朝請¶
下階吏部以國法有定不之許倭夷入宼戍將毎捕獲之¶
上憫其無知命儒臣草詔歸其俘公之所譔有中國一視同¶
仁之語¶
上悅曰頃&KR0026;陶凱文巳起人意今魯復如此文運庶其昌乎¶
凱禮部尚書也八月奉　旨考京畿鄕試入院之後忽吐血¶
一升公猶力疾閱卷不息自是遂奄奄不振九月膏露降鐘¶
山羣臣咸見諸咏歌公獨譔賦以進十月¶
上&KR0005;郊祀出宿齊宫　命取諸作使侍臣更番誦之至公獨¶
<pb:KR4h0102_SBCK_071-12a>¶
曰此曾魯作邪援據旣精鋪敘有法豈新進之可驟至哉十¶
又一月疾愈篤上章乞骸骨甚至中書以聞¶
上惻然許之十又二月辛卯歸舟至南昌公謂次子圭曰吾¶
命只明日不能至家矣然吾以一介羣布之士受　國寵恩¶
位躋法從又得守正而斃死復何憾所憾者不見二孫之成¶
立也卽趣具觚翰爲書戒之壬辰次石政潭果歛袵而逝距¶
家&KR0138;兩驛爾丙申至故居丁酉具棺斂擇地於縣南屛山之¶
陽以六年某月某甲子袝塟九世祖高安府君之塋從治命¶
也公蓄德熈和人近之者溫如春風不見忿戾之色然其人¶
則山澤之癯身退然若不勝衣未甞有所矯飾其處家也事¶
親克孝父喪哀毀致疾踰年而後能起已而二兄諸姪相繼¶
捐舘公&KR0734;淚經紀凶事三年間塟十餘喪且撫存其孤惸惟¶
<pb:KR4h0102_SBCK_071-12b>¶
恐或失其所生平輕財仗義喜周人之急四方賔客日登其¶
門公倒屣迎之了無倦容甞一試江西鄕闈有司寘諸乙榜¶
人爲不平而公亦澹如也其出仕精白一心有知無不爲凡¶
典禮渉於制度者必經公損益而後定雖古者吏牘之繁簡¶
署字之上下人所不能知公獨稽諸書以爲决公誠所謂濟¶
世之學者非邪公属文不喜留藳其徒雖有所輯録猶未成¶
書其自箸書有六一居士集正訛南豐&KR0011;藳辯誤藏于家他¶
咸未脫藁當公修元史時濂實爲總裁及入南宮又有僚友¶
之好故相知號爲最&KR0055;共坐官舎更析互辨毎至夜分嘆末¶
學之空虚傷古道之寥落又復相視辴然一芺嚴陵徐尊生¶
甞有言曰南京有博學之士二人一以舌爲筆一以筆爲舌¶
其意蓋指公與濂鳴呼尊生過矣濂也何人而敢上儷於公¶
<pb:KR4h0102_SBCK_071-13a>¶
哉雖然公未甞欲棄濂也相期他日幸㱕休必胥會焉共成¶
一書庶可藉手以見前賢公今不可作矣故因銘墓之文而¶
屡興懷於治古之時也世之讀者必&KR0005;&KR0055;感焉公讀書之室¶
曰守約齋學者遂稱為守約先生享年五十四歲娶聶氏先¶
二十年卒公再不納配一榻蕭然如山林枯槁之士人難之¶
子男二人長墊今來請銘者次卽圭出為仲兄後女一人應¶
眞適劉奉孫二人正龍夢龍銘曰¶
氣化糾纒人文昭宣萬&KR0011;斯甄兮天設地施一偶一奇形聲¶
相資兮載藉&KR0813;紛六藝攸尊各闢其門兮枝分葉敷散為千¶
塗溷其精觕兮彌綸大&KR0022;文物采章有變有常兮不生碩儒¶
孰軋其樞孰苞其腴兮玉笥之陽神珠吐芒莫自翳藏兮¶
大明麗天束帛戔戔蒐羅俊賢兮袞褒鉞誅寓於筞書輿論¶
<pb:KR4h0102_SBCK_071-13b>¶
所孚兮儀曹之升議禮稽&KR0052;日維烝烝兮黼黻¶
帝猷上窺&KR0507;周功在刪修兮所積之訦所發之&KR0055;開陽闔隂¶
兮正笏垂紳其色誾誾&KR0022;之老臣兮媚學蹮躚其中枵然何¶
翅霄淵兮天胡降喪一鑑之亡四國之傷兮其神上征化為¶
列星寒光晶熒兮下射屛山馬鬛桓桓名在不刋兮¶
皇明文衡卷之七十一¶
<pb:KR4h0102_SBCK_071-14a>¶
