# -*- mode: mandoku-view; -*-
#+TITLE: 皇明文衡
#+DATE: 2015-09-11 22:41:02.247220
#+PROPERTY: ID KR4h0102
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0454-046皇明文衡-卷之四十六.
<pb:KR4h0102_SBCK_046-1a>¶
皇明文衡卷之四十六¶
　　題䟦¶
　　　䟦東坡尺牘後　趙汸¶
宋禮部尚書贈太師東坡蘇公忠義貫日月名聲塞宇宙盖¶
千載一人也妙齡豋高科思以文學經濟如賈太傅陸宣公¶
中歳偃蹇不偶留心佛乘交友禪伯如白樂天柳子厚晚節¶
播遷嶺海遂欲隂學長年超然遐舉如安期生梅子眞此公¶
乎生學術三變見於手筆書䟽者具有本末也&KR0002;夫文章妙¶
天下特其餘事傳周易尚書觧論語亦愽洽之及爾要非志¶
氣所存然公嘗有曰膠西多古君子使蓋公真徃來其間軾¶
何足以見之與荅陸子厚書所論黄高人之意適同噫內聖¶
外王之道不明而豪傑之士不能忘情於方外者如此然則¶
<pb:KR4h0102_SBCK_046-1b>¶
世人所求於公者殆其粃糠土苴耳至正巳丑秋過倪氏黟¶
川寓居敬書此于其所&KR0026;東坡尺牘後¶
　　　書所編李文公集篇目後¶
李文公集十有八卷凡百四篇江浙行省叅政趙郡蘇公所¶
蔵本某旣從公傳冩復緫其篇目如上始汸見歐陽公論文¶
每稱韓李其讀幽懐賦恨不得與之同時上下其議論而老¶
泉蘇公亦謂李文其味黯然以&KR0055;其光油然以幽自是每欲¶
求其集&KR0026;之不可得所得者文苑英華中數篇而巳旣又見¶
豫章黃公謂皇祖實録文如女有正色又子朱子論復性書¶
雖病减情之㫖岀於釋氏而亦善其有如此思慮益以不覩¶
全集爲憾至是廼請於公而得之甚慰也公名翶字習之中¶
進士第元和間爲史舘修撰䟽言旣以武功定海內當革敝¶
<pb:KR4h0102_SBCK_046-2a>¶
事復高祖太宗舊制用文德興太平不然恐大功之後逸欲¶
易生因條上正本六事憲宗不能用後遷禮部郞中面折宰¶
相李逢吉過失移病去雅好推轂賢士韓文公嘗書與之云¶
於賢者汲汲惟公與不材爾其復書以爲韓公雖好士惟其¶
有文章兼附已者無所愛惜或不能然則不肯薦拔與巳不¶
同又嘗以書責裴&KR0051;公居相位道不行忍耻內愧不能引退¶
其於師友及知巳厚者骨鯁無諱忌如此則視逢吉軰何所¶
憚而唐史乃言由不得顯仕怫欝無所發面斥逢吉旣斥之¶
又自懼而去其言抵捂非事實甚明昔人謂韓公於學莫如¶
文章於德莫如好直而習之文行庻㡬似焉則以韓謚名而¶
韓李並稱可無愧矣叅政公將刻梓以廣其傳於學者故汸¶
竊著其爲人大畧且非排史氏之妄以明歐陽公爲知言云¶
<pb:KR4h0102_SBCK_046-2b>¶
　　　讀貨殖傳¶
貨殖傳當與平凖書叅㸔平凖書是饑人臣横歛以佐人主¶
之欲貨殖傳是饑人主好貨使四方皆變其舊俗趨利書首¶
言漢興接秦之弊高祖重本抑末輕徭薄賦故文景之世國¶
家無事百姓給足府庫&KR0182;實人人自愛而重犯法後面序武¶
帝事節節與前相反至賛論始推唐虞三代以來而舉戰國¶
秦皇功利之禍爲證則武帝不能法祖宗之仁厚而蹈始皇¶
之覆轍不待譏議而可見學者先讀此賛而後讀其書使先¶
後相承則太史公之意瞭然矣&KR0002;貨殖傳乃此書之注脚而¶
未有察其意者盖傳中所謂當世賢人則書中所斥不&KR0100;逐¶
利之民也傳中所序陶朱公白圭軰妙於治生卽書中三人¶
言利事析秋毫之比也傳言鄙人牧長窮鄉寡婦禮抗萬乘¶
<pb:KR4h0102_SBCK_046-3a>¶
名顯天下宣曲任民以田畜高而人主重之卽書中言卜式¶
以家財&KR0135;縣官天子尊顯之以風百姓意尤著矣盖見始皇¶
武帝皆以好大喜功國用不足而後眷眷於此等人也傳中¶
歴舉四方百貨所出行賈所在甚詳卽書中置大農諸官盡¶
籠天下之利貴賣賤買所以天子無算之用皆出於此傳中¶
言千乗之侯尚猶患貧卽書中屢言稅賦竭縣官大空是也¶
傳中言廊廟巖宄軍士任俠攻剽女&KR0078;游閒吏士等皆爲財¶
利所以深誚當世好貨之俗無貴賤也末言當國者必以竒¶
勝而又歴數㚥事惡業賤行辱處之能致富卽書中所謂不¶
益賦而天下用饒亦此&KR0011;矣循此傳之意&KR0055;陋爲天下國家¶
者不當下行啇賈之事盖是當時親覩言利之人誤國害民¶
如封禪書中所謂究&KR0026;方士相官之意云者故言之深切至¶
<pb:KR4h0102_SBCK_046-3b>¶
此後人但謂子長䧟於刑法無財可贖故發憤作貨殖傳豈¶
爲知太史哉雖然遷之言亦激矣予獨謂其書明白諄&KR0232;如¶
是千百年來讀者猶未能&KR0055;悉其意况夫六蓺之古遠淵奥¶
而傳注家自謂盡得經㫖可乎¶
　　　讀鄭䖍傳　徐一䕫¶
按鄭䖍傳鄭相如告䖍曰天寳十三年逆臣僣亂當汙僞官¶
願守忠節相如言時開元三十年也及安禄山反䖍果䧟賊¶
中禄山署䖍水部郞中䖍念其言稱疾求攝市令事平議罪¶
䖍得减死論貶台州司户夫爲臣死忠理之常也䖍以相如¶
豫告故不受僞署不然則受之邪䜟緯之學聖賢所不道宋¶
景文撰唐書叙事嚴簡而汎及符䜟雜說非以爲訓也以著¶
䖍之不知自守爾覧者無惑焉¶
<pb:KR4h0102_SBCK_046-4a>¶
　　書宋學士所書陳思禮孝事後¶
予讀學士宋公所書陳思禮孝事未嘗不嘆思禮至行人所¶
不能及者陳氏四明儒家思禮甫七歳其父不幸蚤世母夫¶
人石氏誓不他天以鞠育之夫人又以思禮陳氏獨子敎之¶
甚嚴思禮亦克承母志力學唯謹暨弱冠石夫人與之議婚¶
巳而夫人殁思禮創鉅痛深奮欲随母死頼親戚朋友力慰¶
觧之乃止年二十四親戚朋友&KR0134;之娶思禮掩耳不荅衆迫¶
之曰娶妻以爲養也吾親旣殁何以娶爲親戚朋友据義責¶
之不得巳從之及期合&KR0543;危坐誦蓼莪之篇凡七晝夜不輟¶
哀動人人嗚呼遠則易忘人之常情也思禮不忘其親如是¶
可謂至矣人有恒言孝衰於妻子以思禮&KR0026;之豈其然哉思¶
禮又嘗作堂爲時饗之所顏曰如在及以貢至京師入太學¶
<pb:KR4h0102_SBCK_046-4b>¶
爲上舎生宋公及御史中丞劉公鄂省叅政陶公凡朝之大¶
夫士咸愛重之爲&KR0084;詠論著甚悉予因摭學士所書孝事有¶
合於近古所謂卓行君子所爲者表而出之云¶
　　　　歐陽公書王彦章事¶
古人爲文非徒然也盖必有爲而作宋至慶暦盖巳四十年¶
不用兵矣一旦趙元昊叛兵聚西陲歴四五年而攻守之計¶
不决歐陽公獨持用奇取勝之議朝廷不以爲然而邉將多¶
失機㑹公以梁將王彦章之善於用奇也故於其事獨惓惓¶
焉彦章姓王氏鄆州壽張人號王鐡槍事梁至宣義軍節度¶
使梁&KR0051;交争河上之戰凡數百合彦章戰輙勝至於德勝之¶
戰尤竒末帝時小人叚疑用事忌彦章功名唐兵攻兖州故¶
與羸卒遂至於敗見執於唐死之歐陽公著五代史旣列彦¶
<pb:KR4h0102_SBCK_046-5a>¶
革於死節傳而加感憤歎息其後在河北又得其家傳并&KR0030;¶
像以家傳&KR0024;舊史之畧以&KR0030;像損壞重加&KR0024;緝且爲著&KR0030;像¶
記至於德勝之戰傳旣書之&KR0030;像記復申言之不厭於&KR0232;其¶
所以然盖致其希慕不可及之意而警發當時用兵者之不¶
尚奇也議者以謂古之良將多矣歐陽公何獨惓惓於彦章¶
其意盖不足於公也夫公不舉古之良將而獨舉彦章非謂¶
古之良將不善用奇也盖舉近則人易知所謂殷&KR0101;不遠在¶
夏后之世是也&KR0002;謂彦章事梁爲亂賊之黨而以其死爲徒¶
知食焉不避其難之爲義則尤大非且自古亂賊莫甚於漢¶
之莽操梁雖倔起乘唐衰而取之視莽操尤當末减且楊雄¶
嘗事莽矣荀彧嘗事操矣彦章起自卒伍素不知書尚得而¶
咎之哉彦章之事梁政如舅以嬖妾爲妻爲之婦者何敢不¶
<pb:KR4h0102_SBCK_046-5b>¶
以爲姑乎苟其說行非特不知歐陽公之意有在且不知五¶
季之世死節之臣爲不多見使彦章之忠義不曰于天下後¶
世無以爲人臣&KR0134;因著于篇¶
　　　題唐仲友&KR0024;傳　朱右¶
於虖世故有誑人以理之所有君子或昧焉語曰不逆詐不¶
億不信予讀唐仲友&KR0024;傳而竊有感焉&KR0004;仲友以乾道七年¶
守台時朱熹提舉浙東常平仲友發粟賑飢抑姦拊弱剏中¶
津浮梁以濟艱涉民至今頼之永康陳亮以縱横之術與仲¶
友不相能然亦未嘗信程朱氏學也亮揆無以抑仲友乃設¶
詭計&KR0002;爲歆&KR0233;性學者朱子遂信之行部過其家乘間爲飛¶
言中仲友高文虎爲通判復以舊怨傾之嫉惡之心君子爲¶
多於是朱子力擯劾仲友至六上章廷議終不决元修宋史¶
<pb:KR4h0102_SBCK_046-6a>¶
謂仲友爲朱子所斥乃不載之簡䇿是或非朱子意歟春秋¶
據事直書善惡自見今史官宋濂爲補此傳有㫖哉¶
　　　　唐李泌傳賛¶
賛曰予&KR0026;唐人材出處從容有三代王佐噐唯李泌陸贄而¶
巳泌自賛復兩京功成身去代宗再徴權臣間忌浮湛外任¶
德宗以春宮之知委心&KR0234;用泌亦竭智盡忠展布政體謀慮¶
計畫洞燭物情故治效聿著述其安馬燧取懷光相李勉保¶
韓滉單騎以來抱暉設伏以擒叛卒開三門運路屯關中荒¶
田國用日&KR0182;邊鎮欇伏其績章章可紀至於辨太子&KR0072;則曰¶
天子以四海爲家宰相當豫帝贈白起則曰國將興&KR0234;於人¶
帝言有命則曰君相造命不可言命其言又足徴者唐傳乃¶
謂其随時俯仰無足可稱取媚以求其位豈信史哉因采舊¶
<pb:KR4h0102_SBCK_046-6b>¶
聞叅諸記録别著泌&KR0054;以表見之使善不没實爲後世鑑&KR0002;¶
趣尚太清未免惑於隠怪亦其質之未純者與¶
　　　䟦宋平金露布文　梁寅¶
右平金露布文一通宋忠翊郞荆湖制置司屬官程君之所¶
撰也夫宋之平金義舉也故爲露布者其理順其辭正而子¶
孫寳藏之者足以爲忠義之&KR0134;或曰其時之士論以爲當金¶
人之肆毒讐冝復也而不能復及與金和矣則讐不必復也¶
而反欲復之是烏得爲義舉哉余以爲不然夫和非義也後¶
反之則爲義矣且宋之安危不係於金之和不和元旣興則¶
與金和以拒元固危也不與和而&KR0135;元以㓕之亦危也其危¶
一也則寧徇於義故曰滅金義舉也程君名萬家饒之樂平¶
寳蔵是文者君之五世孫椿字元齡¶
<pb:KR4h0102_SBCK_046-7a>¶
　　　湯仲謀握奇衍義䟦　唐肅¶
右握奇衍義一卷大梁湯仲謀所作也八陣之說始於握奇¶
而推衍於孔明今魚復壘石卽風后法也但諸家所觧奇正¶
之說不一或以天地風雲爲正龍虎烏蛇爲奇或以八陣各¶
有奇正或以八陣爲正游兵爲奇或以天地爲旗風雲爲旛¶
龍虎烏蛇爲陣之別或以四正四奇爲定陣而配八卦之位¶
是皆末悟握竒之意者也湯君學愽而識明研究覃思得其¶
㫖趣故撰爲衍義以示同志大意以奇正相半不可以天地爲¶
合風雲龍虎烏蛇爲分而曰天衡地軸自可當八陣之半又¶
曰孔明所衍果岀握奇分乎其言皆引而不發愚嘗竊求其¶
意孔明八陣正合握奇但握奇隊數與壘石不同握奇一隊¶
當壘石二隊如天衡重列在握奇則八隊在壘石則十六隊¶
<pb:KR4h0102_SBCK_046-7b>¶
地軸單列在握奇則六隊在壘石則十二隊以此而推曰天¶
衝地衝曰風曰雲無不脗合則孔明所推衍出於握奇必矣¶
天地風雲隊數旣緫爲六十四矣則龍虎烏蛇果何在哉盖¶
天軸地衡定而不變此所以爲正也天地前衝變則爲虎天¶
地後衝變則爲龍風變爲蛇雲變爲烏此所以爲奇也故陣¶
勢雖八其實爲四經曰四爲正四爲奇曰天有衡地有軸前¶
後有衝風附於天雲附於地未言龍虎烏蛇也卽曰緫爲八¶
陣及曰聽音望麾以出四奇乃曰天地之前衝爲虎&KR1786;風爲¶
蛇蟠天地之後衝爲飛龍雲爲烏翔則龍虎烏蛇實出於天地¶
風雲而非別有四陣也非定而不變者爲正動而有變者爲¶
奇乎由是知湯君所謂天衡地軸自可當其半者意實在此¶
持夫作者之自明耳&KR0002;其疑孔明之推演則又曰以八數觀¶
<pb:KR4h0102_SBCK_046-8a>¶
之意亦出於握奇亦明壘石卽風后法矣愚何幸因湯君是¶
編而有進焉敢識此於卷末¶
　　　䟦山谷墨蹟¶
右黄文節公書韓昌&KR0058;桃源行一首盖崇寧六年十月筆也¶
按公元年罷知太平州管勾洪州玉隆&KR0026;以嘗忤趙丞相挺¶
之爲轉運判官陳舉承風㫖劾公所作荆州承天&KR0026;塔記有¶
幸災謗國意遂除名編管宜州三年由鄂過洞庭潭衡永桂¶
三年五月始至貶所云十月十八日則公至宜州巳半載明¶
年九月公物故僅一載耳嗚呼公以六十之年横至貶斥郡¶
守從而阸之至不容居&KR0028;城中其困苦至矣然&KR0026;其䟦李資¶
深書有云子城僦舎上&KR0040;傍風無所盖障人將不堪其憂余¶
自念家本農桑使不從進士則田中廬舎亦當如是又何不¶
<pb:KR4h0102_SBCK_046-8b>¶
堪其憂邪公之樂天知命不以得失蔕芥于中者如此故能¶
以文墨自娱而書法至老益臻其妙也宜州無佳筆公毎以¶
三錢市雞毛筆作字此&KR0083;亦果用鷄毛筆則公書之妙又不¶
可及巳公嘗自言元祐中與子瞻穆父飯寳&KR0394;僧舎作草書¶
數&KR0083;子瞻賞之再三穆父無一言但云恐未見蔵真真蹟耳¶
余心竊不平及至黔中得蔵真自序諦視數日恍然自得落¶
筆便覺超異然後知穆父之言不誣則公書法自黔中以後¶
卽追踪懐素不待至宜州也雖然公之所以名當時傳後世¶
者夫豈止於書哉第因其書想其人有以繫百年之思耳¶
　　書唐李鄴侯傳後　謝肅¶
右唐李鄴侯傳二卷天台朱君伯賢之所脩也伯賢先君子¶
約齋先生於元政漸弛將亂之際毎令誦習鄴侯家傳此其¶
<pb:KR4h0102_SBCK_046-9a>¶
心之所存爲何如然當世終不能用先生先生殁餘三十年¶
板蕩極矣而君之䄂簡猶存顧以其文漫誕間加筆削辭簡¶
而義該使鄴侯輔唐中興勲業赫赫于目前者其以約齋之¶
故也歟昔張魏公佐宋南渡猶諸葛忠武侯之相乎漢也盡¶
瘁出師規復中原功雖不成而志則甚偉故其子敬夫爲脩¶
武侯傳焉今君汲汲焉以鄴侯之家傳是脩則亦聞其風而¶
興起者乎夫魏公行武侯之志者也約齋存鄴侯之心者也¶
然鄴侯之岀也天未厭唐諸將俲忠故其復兩京也易武侯¶
之出也漢運旣去羣雄角力故其還舊都也難非其才智不¶
相及之謂也或曰跡魏公之行事固似武侯矣以約齋而視¶
鄴侯曾何勲業之可並稱邪曰嘻是殆以隠顯而論夫士者¶
也亦安知約齋非方隠之鄴侯鄴侯非巳顯之約齋乎故欲¶
<pb:KR4h0102_SBCK_046-9b>¶
知約齋之心者&KR0026;於鄴侯之傳則得矣而二傳之脩皆以子¶
而寓乎其父經世之心志焉豈徒然哉豈徒然哉¶
　　　題宋仲珩歸省卷後　張孟兼¶
予友宋仲珩執丈太史公之仲子也性敏學&KR0054;自少工書法¶
侍太史於京師㑹建奉天殿禁中有　詔徴書額時予備官¶
儀曹卽以仲珩名聞俾謹書之而尚書楊公以進旣稱¶
㫖遂問其父子之賢巳而仲珩&KR0013;　勑草古詩&KR0002;干首¶
上覧之稱譽有加焉¶
皇太子曁　晉王亦知仲珩之能書時出雜篇章令冩之於¶
戯以仲珩之妙年擅當代書之名上徹¶
天聽玉音之所&KR0324;予其爲榮遇可謂千載一日猶祥麟威鳯¶
出際盛時莫不争先快覩榮名美爵禄見寵&KR0013;于身盖無疑¶
<pb:KR4h0102_SBCK_046-10a>¶
矣今仲珩奉太史公命歸省丘墓中朝士大夫咸賦詩送之¶
前御史中丞劉公爲序其篇端予旣賦詩復書此卷末與之¶
識别庻幾鄉&KR0022;俊彦有見者尚當以仲珩而加勉哉¶
　　書清宴閣讌記後　蘇伯衡¶
洪武庚戌秋高䴡國王遣其陪臣刑部侍&KR0048;金柱來¶
朝獻柱頗知文墨折節從朝之名公遊間出此記以相示自¶
言其八世祖縁所作也以其時考之實宋重和之七年時淵¶
聖在御日乆狃於宴安荒于盤樂嘗讌宰輔蔡京王黼等于¶
宣和殿而京作曲宴記流傳四方以爲盛美是以高䴡聞而¶
慕之清宴有讌而縁爲之記也則知上行下效其捷如此况¶
中國之爲君臣者以道德仁義化成天下表儀萬方則遐方¶
之&KR0026;感慕效又當何如哉且蠻夷僻陋之&KR0022;而其文學侍從¶
<pb:KR4h0102_SBCK_046-10b>¶
之臣紀事陳義之善有&KR0002;縁者代之詞臣盖不能無愧焉而¶
有宋文治之懿作養之盛人材之衆言語之工無內外逺近¶
之間於此亦可以見矣是以録之¶
　　　題鄭宣撫墓誌後¶
伯衡竊聞公宣撫川陜節制諸將嚴甚吳璘而下毎入謁必¶
先庭叅然後入就坐一日璘除少保來謝語主閽吏欲講鈞¶
敵之禮吏以白公公厲聲曰少保官雖高猶都綂制耳倘變¶
常禮是廢軍容少保&KR0002;欲反則可取吾頭去庭叅之禮不可¶
廢也璘皇恐&KR0234;命時諸將咸陽憚而隂忌之始見公擢自温¶
州通判不數年登禁近以資政殿大學士帥蜀意公秦檜之¶
黨也雖忌而莫敢出聲後見公遇事輙與檜抗知非其黨也¶
乃譛之檜言其有跋扈狀檜入其言謀于王㬇㬇以爲不&KR0002;¶
<pb:KR4h0102_SBCK_046-11a>¶
選一宗室有風力者徃制之因薦趙德夫於是創四川緫制¶
財賦以命德夫德夫至坤維辟晁公武&KR0428;辦公事且屬其物¶
色公隂事公武起乆癈又引公所逐使臣魏彦忠者相與盡¶
力擠之遂興大獄而公竟謫封州以殁於戯正人之不能獨¶
立從古則然豈獨公乎且公帥蜀八年欲加之罪何患無詞¶
而况諸將忌之於外宰相衘之於內迎合徂伺於前後左右¶
者又其仇人此固司馬温公所謂獨一黄葉之在風中也雖¶
欲無危其可得乎偶&KR0026;墓誌文輙䟽所傳聞于後以&KR0024;其畧¶
亦以見羣枉害正其勢蛇蟠蟻結牢不可破如此可畏也¶
　　　䟦陳子上書¶
於戯重其身愛其妻子不能忘其墳墓去其鄉里人之情也¶
而至違郷里捐墳墓棄妻子而置身於艱險之地則以所重¶
<pb:KR4h0102_SBCK_046-11b>¶
者甚於身所愛者甚於妻子所不可忘者甚於墳墓所不可¶
去者甚於鄉里也身非不重也而有重於身者焉妻子非不¶
愛也而有爱於妻子者焉墳墓非能忘也而有不可忘於墳¶
墓者焉鄉里非能去也而有不可去於鄉里者焉夫安得不¶
舎彼而取此哉然非識輕重之人烏乎能之吾讀陳子上貽¶
謝復元書未嘗不歎其於輕重也明於取舎也審而又悲其¶
適丁斯時也使子上不丁乎斯時則固重其所重愛其所愛¶
不忘其所不能忘不去其所不可去&KR0002;尋常矣於戯子上何¶
其不幸也邪子上余友也同薦于鄉同試于禮部後一再見¶
于四明而遂永訣矣&KR0494;在京師從掲兵部伯防得其所著子¶
上埋銘讀之而高其行而偉其志今讀此二書愈益信其行¶
之高其志之偉雖去之二十年餘而生氣猶凛凛焉於戯子¶
<pb:KR4h0102_SBCK_046-12a>¶
上眞賢乎哉錢用壬傅予敬趙時㤗唐元嘉皆子上同年進¶
士也彼惟重所重而不重其所不可不重愛所愛而不愛其¶
所不可不愛不忘所不能忘而忘其所不可忘不去所不能¶
去而去其所不可去卒之身首異處妻子戮辱墳墓無主而¶
爲鄉里羞然則子上之不幸固未若彼四人之不幸也子上¶
雖客死山東然喪塟以禮墳墓妻子皆無恙而鄉里與有榮¶
耀然則子上豈眞不幸也邪甚矣輕重之當明而取舎之當¶
審也雖然向㣲復元子上安能决去而其墳墓妻子亦安能¶
保全是故子上之遂其去志而墳墓妻子之獲保無他虞者¶
以復元能委曲調護之也於戯復元眞子上友哉復元亦賢¶
矣哉¶
　　　跋眉庵記後　高啓¶
<pb:KR4h0102_SBCK_046-12b>¶
右嘉陵楊君眉庵記謂眉無用於人之身故取以自號夫女¶
之美者衆嫉其蛾眉士之賢者人慕其眉宇而不及口鼻耳¶
目則眉豈輕於衆體哉盖衆體皆有用眉安於其上雖無有¶
爲之事而實瞻望之所趨焉其有&KR0011;乎君子者矣世方以僕¶
僕爲忠察察爲智安重而爲國之望者則以爲無用楊君亦¶
有感於是歟讀之爲之太息¶
　　　題王氏述訓後　方希古¶
師弟子之敎不立世之學者一變而爲陳相再變而爲逄&KR0170;¶
由蒙而變不至於羿之爲不止也其漸豈不可畏哉予過梁¶
宋間覩河洛之俗可駭焉至汜水見河南按察僉事王侯履¶
道所爲述訓歴紀成童時所從之師以致不忘之意其情辭¶
忠厚有足感人者嗚呼薄夫惡子&KR0026;乎此其尚知所愧耻而¶
<pb:KR4h0102_SBCK_046-13a>¶
感慕也哉¶
皇明文衡卷之四十六¶
<pb:KR4h0102_SBCK_046-13b>¶
