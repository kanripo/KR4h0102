# -*- mode: mandoku-view -*-
#+TITLE: 明文衡
#+DATE: 2015-09-23 10:33:23
#+PROPERTY: JUAN 98

¶
<md:KR4h0102_SBCK_098-1a>¶
<pb:KR4h0102_WYG_098-1a>
欽定四庫全書
　明文衡巻

九十八¶
　　　　　　　　　　　　明　程敏政　編
　字説¶
　　李都尉字辭　　　　　　　　　宋　濂¶
皇上即位之九年以順德公主下嫁于太師李韓公之
子駙¶馬都尉祺初祺小字為總至是詔曰其易以美名
翰林諸臣¶乃定今名以進且字之曰子祺既而子祺請
<pb:KR4h0102_WYG_098-1b>
曰祺之名實定¶於先生祺於先生少嘗受業有師弟子
義將何以教之余惟¶一代之興必有元勲厚德之人出
於其間始則佐帷幄決勝¶負終則坐廟堂而贊治化成
大功而享榮名為國家之柱¶石係天下之重輕若漢之
蕭酇侯宋之趙韓王皆若是矣至¶於連姻¶帝室若今太
師則未之有也今太師極人臣之尊為上公之<md:KR4h0102_SBCK_098-1b>¶貴而都
尉子祺獨能好學慎行敦厚下人發為篇章動有意¶趣
是可謂富貴而好禮又難能也祺之為義為祥為吉子
<pb:KR4h0102_WYG_098-2a>
祺¶固有以致之矣為字實宜雖然尚父有云敬勝怠者
吉此守¶位之事也敢以為勉焉辭曰¶
氣合運凝天地載清君聖臣明以階治平惟臣謂誰實
時¶元老運籌建畧致天之討四方既帖乃戢干戈執政
廟堂如¶漢蕭何匪惟執政胙以大國丹書金券俾首百
辟爵則崇矣¶職則太師左右¶天子以鎮四裔四裔既安
君臣交歡上降下承煥乎榮觀彬¶彬都尉大寵是膺太
師之子¶天子之甥際此風雲依被日月侃侃都尉不自
<pb:KR4h0102_WYG_098-2b>
矜伐文駟錦¶衣其儀孔都出入金門不敢笑譁躚躚公
子交趨競諾都尉<md:KR4h0102_SBCK_098-2a>¶臨之屹如山嶽斯時之人以恩為祥
祥則既多惟敬乃將都¶尉之名曰祺是命何以承之告
爾克敬庶民不敬且潰乃家¶况兹世臣不敬謂何凡人
有身咸有嗜欲敬以攝之形莊氣¶肅自身而推孝親尊
君動無弗敬乃有譽聞敬勝者吉古有¶𢎞訓敬以承祺
萬福咸順爾克敬矣罔弗盛矣爾之祺矣罔¶爾違矣太
師之勛山崇川長敬哉勿忘以繼耿光
<pb:KR4h0102_WYG_098-3a>
　　馮擇善都督字辭¶
自昔帝王啓迹之地天必儲精聚靈使英雄謀畧之士
生乎¶其間以備其驅䇿而佐其設施及大業既定爵號
之隆冠于¶當世褒寵之澤流于子孫若漢唐之豐沛晉
陽君臣同休蓋¶蔚乎其盛矣¶今上皇帝龍飛江淮光啓
神祚于時文武才俊鷹揚虎躍或<md:KR4h0102_SBCK_098-2b>¶秉鉞出征或執筆帷
幄率多江淮之人論功剖符公國侯郡¶者以數十計若
郢國馮公其一也郢公定逺人初從¶上為帳前總制親
<pb:KR4h0102_WYG_098-3b>
軍都指揮使立功草昧時不幸早卒及¶上即位追爵為
公命其子誠侍¶青宫執業讀書及誠既冠三擢遂僉大
都督府事而誠之季¶父初襲郢公職累建大勲亦啓封
宋國一門二公誠又位在¶樞府敏事慎職為¶上信任天
下榮之誠獨篤好問學能為詩章以嘗受學于予¶間來
請曰誠之字曰擇善未達其義願有以教之乃為之辭¶
曰¶
江淮之間¶真主生焉乘風附雲實惟英賢侃侃郢公熊
<pb:KR4h0102_WYG_098-4a>
虎之姿大劍良<md:KR4h0102_SBCK_098-3a>¶弓指揮義師孰與其才不賦以夀騏驥
萬里僨于中道夀雖¶不延有弟克膺有子克承以𢎞厥
聲烈烈宋公為郢公弟惟¶都督誠又克為子為他人子
名實易稱保國承家厥惟難¶能上則¶大君下有衆庶茍
弗以誠曷克宅位惟誠之德貫通于天何¶感弗應何鬱
弗宣天以至誠庶物乃育三光無愆四序靡瀆¶茍或不
誠宜暑而寒人其怨嗟嵗功斯癏况我伊人不誠其¶可
矧爾世臣爵祿是荷爾或不誠民胥爾尤誠而無擇為
<pb:KR4h0102_WYG_098-4b>
僻¶為謬古訓孔多維人攸踐我將曷從惟擇其善惟忠
與孝則¶允蹈之維悖維惡絶而弗為蹈之匪艱服以悠
久木升川增¶山立海受既擇衆善乃立爾誠乃保厥家
乃篤鴻慶以之事¶君為臣之良以之立身為邦之光匪
光于邦丕爾先人郢公<md:KR4h0102_SBCK_098-3b>¶有子¶聖主有臣¶
　　王宗器字辭¶
王生璉字宗器其先太原人今家濟南之長山器局沉
凝而¶學問精密洪武五年以易舉進士山東名列第三
<pb:KR4h0102_WYG_098-5a>
既上南宮¶未試¶皇上召見便殿親命題賦詩詩成稱㫖
擢史館編修¶賜以冠服選入禁中文華堂肄業詔翰林
老臣為師同時¶而進者凡十又七人車駕時臨策勵之
且取其文品評其優¶劣日命光祿寺給饍羞酒漿每當
食¶青宫暨親王迭為之主而璉等侍飯於左右冬夏賜
衣各¶一襲復有白金弓矢鞍馬之頒蓋不一而足近又
使璉攝御<md:KR4h0102_SBCK_098-4a>¶史廉察河南迨歸奏對益稱㫖¶上説謂近臣
曰文華堂諸生如璉等者皆朕異日將相才也¶其期望
<pb:KR4h0102_WYG_098-5b>
之重如此璉嘗從予學故來以字辭為請余因序璉¶遭
逢之盛於首而著命名制字之義於辭璉能聽之必上
不¶負於國恩下不負於所學矣辭曰¶
宗廟之器貴重實殊夏有四璉殷用六瑚周云八簋異
名同¶符其貴斯何珠玉為飾其重斯何盛以黍稷嚴奉
明禋人鬼¶是格惟端木氏才堪上卿文章外見以言語
稱汝器見許載¶諸聖經今生既長局度純亮發為辭章
大河奔放器字璉名¶父師所望出逢盛治講學禁中天
<pb:KR4h0102_WYG_098-6a>
日照臨以煦以融以達¶其衷用廓其䝉學之茂矣川之
流矣材之秀矣木之脩矣蚤¶夜孜孜唯道求矣豸冠巍
峩廵行洛河貪夫夜逃良士嘯歌<md:KR4h0102_SBCK_098-4b>¶君子之為君子之多
學無止功勿畫斯善辟諸行塗足不留¶踐百里至千所
見逾逺志安於近行局一偏笙罔為鏞豆難¶充籩規模
卑狹世則病旃德藏于身動無不被厥用能周由¶體斯
具生尚朂焉庶幾不器¶
　　嚴氏子字辭　　　　　　　　　胡　翰
<pb:KR4h0102_WYG_098-6b>
男子冠而字禮也未冠而字者禮之變也父母欲其蚤
知而¶夙成也嚴侯之四子皆㓜旣字而告之又請於余
意猶古也¶古者字有辭禮變而辭不可廢也乃為之辭
曰¶
鼎也和不和無以調吾味其失也戾恭也敬不敬無以
直吾¶内其失也偽雄也權不權無以行吾義其失也蔽
溥也周不¶周無以廣吾惠其失也比惟周也得仁之用
權也持義之制¶敬也存禮之本和也適樂之趣仁義禮
<pb:KR4h0102_WYG_098-7a>
樂斯罔不備告爾余<md:KR4h0102_SBCK_098-5a>¶言暨爾父之志尚篤于爾躬母徒
善其名字也¶
　　彭士隼冠字祝辭　　　　　　　梁　寅¶
彭聲之先生之令子曰凖於其冠也賓友字之曰士隼
余謂¶先生以名賢之裔負大雅之望有子既冠家學克
傳士之志¶願無大於是無先於是余託好有執友之義
乃為之祝辭以¶朂之曰¶
維月之令維日之吉頍然首服宜莊宜一棄乃㓜志服
<pb:KR4h0102_WYG_098-7b>
厥嚴¶戒為賢為能稽古毋怠惟前脩是追惟舊業是繼
隼之性稱¶猛厲進於善在勇決隼之姿誇精悍忌闇怯
貴明斷隼之揚¶務㨗速審翔止慎搏逐嗟乎善為人子
服勞無弛善為人弟¶敬長匪懈善為人臣惟忠惟勤善
為人少徐行而後敬遵爾¶過庭之聞夫是之謂成人之
道哉<md:KR4h0102_SBCK_098-5b>¶　　金子權字解　　　　　　　　　蘇伯衡¶
人之情萬殊事之出萬變可之中而有不可焉者不可
<pb:KR4h0102_WYG_098-8a>
之中¶而有可焉者則何以處之曰揆之以權而已矣君
子以權揆¶事也猶其以權稱物也今夫物斤斤而累之
自一鈞至十鈞¶至百鈞至千鈞至萬鈞推而上之其累
之也愈多則其所累¶者愈重斤斤而析之由萬鈞為千
鈞為百鈞為十鈞為一鈞¶推而下之其析之也愈衆則
其所析者愈輕輕重之變錯出¶吾之前其不齊亦已甚
矣惟有衡而衡有刻也此為銖焉此¶為兩焉此為斤焉
此為鈞焉此為石焉而又有權焉權乃衡¶所待以平者
<pb:KR4h0102_WYG_098-8b>
也推移前却以從乎刻以極其變是以高者不¶可抑而
低也下者不可揚而昂也重者不得以為輕也輕者¶不
得以為重也莫不適其情而莫之或欺亦莫之敢爭也
古<md:KR4h0102_SBCK_098-6a>¶之所謂君子者當變故之糾紛而審乎可不可之計
而取舎¶向背不失其宜者亦權而已矣天畀我以心而
使我以之制¶事也蓋有自然之權焉是故不可一日而
廢也娶必告也而¶大舜之娶則不告親為不善者不入
也而佛肸之召孔子則¶欲往管叔也蔡叔也霍叔也皆
<pb:KR4h0102_WYG_098-9a>
附武庚也而周公則或誅或¶不誅齊也衞也宋也皆以
金餽也而孟子則或受或不受夫¶聖賢之權固有所在
也而常情豈識哉故夫事有非常吾之¶所以應之者雖
不守常而於常道未始或戾焉不惟不戾且¶克有濟焉
夫是之謂權權也者臨事之宜處變之用也夫無¶權者
猶知為之衡而不知為之權以從乎刻者也其何以極¶
輕重之變而使之平乎故君子之學莫大乎權莫難乎
權夫¶惟智足以窮理仁足以盡性者可與權可與權故
<pb:KR4h0102_WYG_098-9b>
卒然臨之<md:KR4h0102_SBCK_098-6b>¶以大變不可得而亂也故大任可得而當也
故大事可得而¶屬也故大議可得而決也故大難可得
而平也然則權可以¶一日而無之乎因字思義而日進
於學而深造乎道而謹執¶乎義遇事之變而昧臨事之
宜則吾弗之信於戲朂哉¶
　　趙彦殊字序　　　　　　　　　方希古¶
孟子謂伯夷隘栁下惠不恭其離乎大中一也然求其
近似¶者與其不恭也寧隘乎君子之處世不徇物以為
<pb:KR4h0102_WYG_098-10a>
同不詭俗¶以為異辟諸飲食裘葛適乎宜不違乎道而
已一乎同其弊¶必至於枉已一乎異其弊必至於駭世
不期於同異而無詭¶徇之失者其惟君子乎天下皆趨
於利吾獨志乎義天下皆¶趨於邪吾獨志乎正非吾求
異於當時也將同乎古固不得¶茍同乎今也聖賢吾同
之不賢者吾異之非吾求異於人也<md:KR4h0102_SBCK_098-7a>¶務道之同不得無
少異也同於不可不同而異於不可不¶異皆順於道而
無所容心焉則人以為宜然而莫敢以為非¶矣易曰君
<pb:KR4h0102_WYG_098-10b>
子以同而異其謂是邪浦江趙生其名曰同或字¶之曰
志其父謂未足以盡其義也請更之予更之曰殊而謂¶
之曰今世之所少者非同也其患在乎茍同而不知異
茍同¶而不知異智者流於迎合而多詐愚者陷於阿曲而
近鄙欲世¶之大治安可得哉生之質可謂美矣而又飾
之以文翼之以¶禮豈將同於當世云乎哉必亦務古之
同而不同乎俗務道¶之同而不恤人之好惡斯可也漢
之時若汲長孺可謂異俗¶之士矣若胡伯始可謂同世
<pb:KR4h0102_WYG_098-11a>
之士矣伯始近於惠長孺近於¶夷伯始不若長孺之近
於道也生學古嗜道方以大中為歸¶夷與惠安足效哉
同於所當同而不茍同異於所當異而不<md:KR4h0102_SBCK_098-7b>¶茍異生之所
宜為也執其一而不合乎道非君子之事也¶
　　同年劉君易字序　　　　　　　曾鶴齡¶
父名友字古之道也字弗當於義弗諧於韻友之過也
知其¶過而不與之正則吾徒之過與嚮者之友均矣一
日公退之¶暇修撰尹君鳳岐陳君叔剛孫君曰恭主事
<pb:KR4h0102_WYG_098-11b>
洪君宗器坐予¶家閲文字中有謂禮部主事劉球求樂
者尹君笑曰求樂之¶樂當讀為音樂之樂乎抑益者三
樂之樂乎樂而不淫之樂¶乎將安所適從予曰吾樂之
樂耳尹君又奮袂箕踞曰名既¶謂球則球何求於樂樂
當求球是於義弗當矣且三聲皆可¶讀是於韻弗諧矣
不為易之何待陳洪二君相顧曰試商之¶易之當何以
以咨孫君孫君退遜久之乃曰球音屬石石之¶精華者
為玉故或以玉代石鄒孟氏曰玉振之也者終條理<md:KR4h0102_SBCK_098-8a>¶之
<pb:KR4h0102_WYG_098-12a>
事是也今九成之樂奏於¶天廷而以玉振之具有顯徵
宜易以廷振庶與其名相成焉¶尹君曰然坐客皆曰然
明日以言於館閣遽有應聲者曰劉¶君年幾知命矣亦
丈人行矣惡用易為已而衆共籌之皆曰¶人生上夀百
嵗計劉君未及其半誠易之則後進起敬於稱¶謂之際
為日甚長何可因循哉易有之不逺復元祗悔易之¶為
宜以告劉君君曰竊懼未稱耳誠以見呼敢不唯唯予
退¶復思之劉君䇿上第列職春官又舉入經筵兼太史
<pb:KR4h0102_WYG_098-12b>
所厯皆¶禮樂之地非球之廷振而何夫豈吾徒得願望
之而然邪從¶而易焉則天下之士不謂吾徒為諛因序
而請劉君易之謂¶凡相稱謂者悉之¶
　　蹇義宜之名字説　　　　　　　周宗傳<md:KR4h0102_SBCK_098-8b>¶洪武丁卯春三月七日¶上宴侍臣于奉天門臣宗傳與
焉宴罷侍右時臣瑢適以¶内艱來聞且言曰臣蜀人祖
蹇氏曾大父繼祖㓜失怙恃¶鞠于外舅李遂姓焉臣㓜
䝉恩補郡學生時已復蹇姓今¶忝登科第仕列侍從而
<pb:KR4h0102_WYG_098-13a>
籍猶䝉其姓非所以崇本枝而重所¶自出之意敢昧死
以請¶上惻然憫之顧臣宗傳曰斯豈蹇叔之後乎惟蜀
自昔多豪¶傑士朕當名之因御丹書義字賜之以易瑢
名并錫楮幣¶五十緡復念瞿唐肆漲猝未易達俾乘傳而
歸臣義頓首叩¶頭無任感激於是臣宗傳退與翰林臣
顯臣福南及中書臣¶允恭字之曰宜之而臣宗傳復語
之曰¶皇上懸爵賞以待天下士士之受賞者有以矣而<md:KR4h0102_SBCK_098-9a>¶宸翰之寵者無幾人今義躬承厚賞又重以¶御書錫名
<pb:KR4h0102_WYG_098-13b>
而期待之至若此義雖憂歸可不日事䇿勵以圖¶報於
他日乎天章爛然雲漢昭回義尚寶藏之思光紹前¶哲
而有以遺後之人哉¶
　　楊導叔簡字序　　　　　　　　王　¶直
少傅西昌揚公冠其仲子導而字之曰叔簡予忝為賓
則既¶以命之矣叔簡又請其義於予乃告之曰導者擇
也簡者分¶别之謂學莫大於擇善顔子之所以為賢亦
曰擇善而已謂¶之擇則固有所分别矣子之尊公以是
<pb:KR4h0102_WYG_098-14a>
命子豈欲假借以稱¶道也哉其望子至矣夫人之生莫
不有是善然不能純是善¶者氣禀拘之也是故君子必
當審其所以發善者由之不善¶者改焉天下之事莫不
有其理然不能純乎理者物欲害之<md:KR4h0102_SBCK_098-9b>¶也是故君子必謹
其所趨是者從之不是者違焉内擇諸心¶外擇諸事分
别嚴而取舎正人倫日用之間必皆盡善斯可¶謂之君
子而朋友者君子進善之資也蓋擇之或未精行之¶或
未當非朋友匡正之益而欲不悖於道難矣然而有損
<pb:KR4h0102_WYG_098-14b>
友¶焉逢迎附和以陷於邪僻不可不擇也子讀書以明
善擇善¶以飭身又求益友自輔而不怠以止焉則子之
為君子也誠¶無愧矣傳曰顔何人哉希之則是子必勉
之叔簡拜曰先生¶之教是也導敢不勉予嘉其志而願
其成因書以為贈¶
　　李璋士欽冠記　　　　　　　　劉定之¶
李璋今少保冢宰華蓋殿大學士南陽先生長子先生
卜以¶天順甲申仲夏末旬甲戌日為之冠戒予為賓予
<pb:KR4h0102_WYG_098-15a>
辭遣价以¶書至予復書如所戒至期詣先生所居賜第
翰林王修譔<md:KR4h0102_SBCK_098-10a>¶大詔相予為贊尹編修正言侍先生為儐
大夫士來與於禮¶者以序列堂及庭所行遵家禮其不
敢同者巾帽衣帶絛靴¶㕘用今制然始加取其服之可
任事再加取其服之可接黨¶友三加取其服之可見¶君
上親長則未嘗非古禮彌尊之意也儀禮用周時器服
家¶禮用宋時器服今用今時器服於周公朱子豈異意
也哉其¶祝辭始加曰維皇初載肇用吉禮加爾元服棄
<pb:KR4h0102_WYG_098-15b>
爾㓜志順¶爾成德以介景福再加曰維月南離維日之
甲乃申爾服謹¶爾威儀淑慎爾學以繼世科承父之志
三加曰予忝儒林奉¶爾親戒咸加爾服兄弟具在朝紳
來集期爾眉夀隆名顯爵¶為時之珍受天之慶醮曰㫖
酒既清嘉薦令芳拜受祭之以¶定爾祥承天之禄俾熾
而昌夀考不忘字冠者曰禮儀既備<md:KR4h0102_SBCK_098-10b>¶令月吉日昭告爾
字爰字孔嘉曰士欽爾其永受保之以揚¶芳聲于聖世
亦於古辭不盡同者如古辭云以嵗之正今¶固非正月
<pb:KR4h0102_WYG_098-16a>
也朱子云賓或别作辭命以字意亦可然則豈必¶用古
辭哉今按璋以赤玉刻半圭形為鬯瓚之柄臣從君事¶
神之所執也書曰大保秉璋以酢詩曰濟濟辟王左右
奉璋¶禮曰大宗伯執璋瓚亞祼夫以臣從君事神而敢
有不敬乎¶欽古訓為敬今則惟於敬¶天子謂之欽期璋
他日用其敬於郊廟朝廷以修臣職故¶字以士欽也既
冠士欽之又明日丙子予記其顛末以授士¶欽使時觀
省則士欽所答予云璋雖不敏敢不夙夜祗奉者¶庶果
<pb:KR4h0102_WYG_098-16b>
能踐言矣豈不遂為先生之才子昭代之良臣哉¶
　
　
　
　
　
　
　明文衡巻九十八
