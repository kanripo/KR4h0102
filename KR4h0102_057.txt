# -*- mode: mandoku-view -*-
#+TITLE: 明文衡
#+DATE: 2015-09-23 10:33:13
#+PROPERTY: JUAN 57

<md:KR4h0102_SBCK_057-1a>¶五十七¶
　　　　　　　　　　　　明　程敏政　編
　傳¶
　　謝翺傳　　　　　　　　　　　胡　

翰¶
謝翺字臯羽建寜人也家故贏於財父鑰居喪哀毁人
稱其¶孝宋咸淳初翺試進士不第慨然求諸古以文章
名家元兵¶取宋宋相文天祥亡走江上逾海至閩檄州
<pb:KR4h0102_WYG_057-1b>
郡大舉勤王之¶師翺傾家貲率鄉兵數百人赴難遂叅
軍事天祥轉戰閩廣¶至潮陽被執翺匿民間流離乆之
間行抵勾越勾越多閥閲¶故大族而王監簿諸人方延
致游士日以賦詠相娯樂翺時¶出所長諸公見者皆自
以為不及不知其為天祥客也然終¶不自明且念乆不
去人将虞我矣乃去而之越之南鄙依浦¶陽江方鳯時
永康呉思齊亦依鳯居二人無變志又皆高年<md:KR4h0102_SBCK_057-1b>¶遂俱客
呉氏里中得其餘日以自適一不問當世事翺嘗上¶㑹
<pb:KR4h0102_WYG_057-2a>
稽循山左右窺祐思諸陵西走呉㑹東入鄞過蛟門臨
大¶海所至歔欷流涕晚愛睦州山水浮七里瀨登嚴光
釣臺北¶向舉酒以竹如意擊石歌曰䰟歸來兮何極䰟
去兮關水黒¶化為朱鳥兮有噣焉食歌已失聲哭人莫
詰其誰何唯鳯與¶思齊深悲之初江端友吕居仁朱翌
辟地白雲源源故方干¶所居在釣臺之南翺率其徒游
焉願即此為葬地作許劒録¶及翺居錢唐病革語其妻
劉曰我死必以骨歸方鳯葬我許¶劒之地鳯聞訃訖如
<pb:KR4h0102_WYG_057-2b>
其言鳯字韶卿由太學生授容州教授¶治毛氏詩陳宜
中當國禮下之命其二子大登小登受業焉¶同郡黄溍
柳貫皆出其門好奨拔士有一善未嘗不與之進¶思齊
字子善其學本之外祖陳亮用䕃補官攝嘉興丞數以<md:KR4h0102_SBCK_057-2a>¶書干宋臣用事者言賈似道母喪不宜賜鹵簿責文及
翁顧¶忌爭不力猶不爭耳又言御史俞浙以論謝堂去
職宰相附¶貴戚塞言路如朝廷何思齊雖有寒疾耳聾
遇事不以勢移¶不以貧屈自號全歸子云
<pb:KR4h0102_WYG_057-3a>
媯仲子曰翰少客浦陽望仙華寳掌諸山從搢紳學者
問翶¶時事未嘗不喟然為之太息於是訪其論著之文
翺有晞髪¶集鳯有嚴南集思齊有全歸集三家者惟翺
集備焉其辭隠¶其指微大要類其行事是時元新有天
下士大夫於宋事多¶諱言之鄞江任士林稱翺善哭如
唐衢豈其情哉豈其情哉¶
　　王冕傳　　　　　　　　　　　宋　¶濓
王冕者諸暨人七八歲時父命牧牛隴上竊入學舍聽
<pb:KR4h0102_WYG_057-3b>
諸生¶誦書聽已輒黙記暮歸忘其牛或牽牛來責蹊田
父怒撻之<md:KR4h0102_SBCK_057-2b>¶已而復如初母曰兒痴如此曷不聽其所為
冕因去依僧寺¶以居夜濳出坐佛膝上執䇿映長明燈
讀之琅琅逹旦佛像¶多土偶獰惡可怖冕小兒恬若不
見安陽韓性聞而異之録¶為弟子學遂為通儒性卒門
人事冕如事性時冕父已卒即¶迎母入越城就養乆之
母思還故里冕買白牛駕母車自被¶古冠服隨車後鄉
里小兒競遮道訕笑冕亦笑著作郎李孝¶光欲薦之為
<pb:KR4h0102_WYG_057-4a>
府史冕罵曰吾有田可耕有書可讀肯朝夕抱¶案立庭
下備奴使哉毎居小樓上客至僮入報命之登乃登¶部
使者行郡坐馬上求見拒之去去不百武冕倚樓長嘯
使¶者聞之慚冕屢應進士舉不中歎曰此童子羞為者
吾可溺¶是哉竟棄去買舟下東呉渡大江入淮楚厯覽
名山川或遇¶竒才俠客談古豪傑事即呼酒共飲慷慨
悲吟人斥為狂奴<md:KR4h0102_SBCK_057-3a>¶北游燕都館秘書卿台哈布哈家台
哈布哈薦以館職冕曰公誠¶愚人哉不滿十年此中狐
<pb:KR4h0102_WYG_057-4b>
兔游矣何以禄仕為即日將南轅¶㑹其友武林盧生死
灤陽唯兩幼女一僮留燕倀倀無所依¶冕知之不逺千
里走灤陽取遺骨且挈二女還生家冕既¶歸越復大言
天下将亂時海内無事或斥冕為妄冕曰妄人¶非我誰
當為妄哉乃攜妻隠於九里山種豆三畆粟倍之¶樹梅
花千桃杏居其半芋一區薤韭各百本引水為池種魚¶
千餘頭結茅廬三間自題為梅花屋甞倣周禮著書一
巻坐¶臥自隨秘不使人觀更深人寂輒挑燈朗諷既而
<pb:KR4h0102_WYG_057-5a>
撫巻曰吾¶未即死持此以遇明主伊吕事業不難致也
當風日佳時操¶&KR1152;賦詩千百言不休皆鵬鶱海怒讀者
毛髪為聳人至不為¶賔主禮清談竟日不倦食至則食
都不必辭謝善畫梅不減<md:KR4h0102_SBCK_057-3b>¶楊補之求者肩背相望以繒
幅短長為得米之差人譏之冕¶曰吾藉是以養口體豈
為人家作畫師哉未幾汝潁兵起¶一一如冕言¶皇帝取
婺州將攻越物色得冕寘幕府授以諮議叅軍一夕¶以
病死冕狀貌魁偉美鬚髯磊落有大志不得少試以死
<pb:KR4h0102_WYG_057-5b>
君¶子惜之¶
史官曰予授學城南時見孟宷言越有狂生當天大雪
赤足¶上潛嶽峯四顧大呼曰遍天地間皆白玉合成使
人心膽澄¶澈便欲仙去及入城戴大帽如簁穿曵地袍
翩翩行兩袂軒¶翥譁笑溢市中予甚疑其人訪識者問
之即冕也冕眞怪民¶哉馬不覂(音/奉)駕不足以見其竒才
冕亦類是夫¶
　　危孝子傳<md:KR4h0102_SBCK_057-4a>¶
<pb:KR4h0102_WYG_057-6a>
臨海孝子危貞昉字孟陽事親以孝聞其父孝先洪武
辛亥¶進士擢官麟游丞再遷陵川坐法謫役江浦縣貞
昉時為郡¶學諸生聞之奔訴於郡守欲走代之守以其
名𨽻學籍難其¶行貞昉號泣于庭曰人孰無父哉奈何
獨沮於我也左右為¶之言獲如其請即日上道詣京師
伏闕上疏曰臣父陵川¶丞孝先不幸絓吏議輸作大¶
母范氏春秋復踰九十旦旦念之恐染霜露之疾無以
遂其¶菽水之忱終天之憾或及其身臣犬馬之齒方殷
<pb:KR4h0102_WYG_057-6b>
願代父作¶勞使其歸養雖即死無恨¶聖天子以孝治天
下惟哀矜焉疏奏¶上惻然從之貞昉乃解儒衣易短製
欣然就役施施無難色¶然質體尫弱不勝負任之苦越
七月病卒貞昉通周易兼能<md:KR4h0102_SBCK_057-4b>¶學唐人歌詩性剛直讀古
忠孝事斂袵乆之且曰使貞昉生¶其時亦當若是爾遇
交友患難蹈湯火赴援不為利害惑卒¶時年二十八聞
者皆悲之¶為説者曰父子體殊而氣同者也故古之孝
子不以身自私¶非過激也宜也有如貞昉者詣闕上疏
<pb:KR4h0102_WYG_057-7a>
欲代父受役毅然¶以死自誓唯知有父而不知有身其
殆近於古之孝子者非¶耶嗚呼死生於人大矣貞昉之
死於孝是有益於天𠂻民彞¶之重無愧於俯仰無慊於
神明奚翅足矣他尚何説哉彼悖¶徳犯上者亦曷嘗不
死其死也如敗豚腐䑕人孰稱道之視¶吾貞昉則若威
鳯之翔千仞可望而不可即得與失又為何¶如哉貞昉
之名宜登國史以風厲四方余舊史官也特為¶立傳使
秉直筆者他日有采焉<md:KR4h0102_SBCK_057-5a>¶
<pb:KR4h0102_WYG_057-7b>
　　杜環小傳¶
杜環字叔循其先廬陵人侍父一元游宦江東遂家金
陵一¶元固善士所與交皆四方名士環尤好學工書謹
飭重然諾¶好周人急父友兵部主事常允恭死於九江
家破其母張氏¶年六十餘哭九江城下無所歸有識允
恭者憐其老告之曰¶今慶安守譚敬先非允恭友乎盍
徃依之彼見母念允恭故¶必不遺棄母母如其言附舟
詣譚譚謝不納母大困念允恭¶嘗仕金陵親戚交友或
<pb:KR4h0102_WYG_057-8a>
有存者庶萬一可冀復哀泣從人至¶金陵問一二人無
存者因訪一元家所在問一元今無恙否¶道上人對以
一元死已乆惟子環存其家直鷺洲坊中門内¶有雙橘
可辨識母服破衣雨行至環家環方對客坐見母大¶驚
頗若甞見其面者因問曰母非常夫人乎何為而至於
此<md:KR4h0102_SBCK_057-5b>¶母泣告以故環亦泣扶就坐拜之復呼妻子出拜妻
馬氏解¶衣更母溼衣奉糜食母抱衾寢母母問其平生
所親厚故人¶及幼子伯章環知故人無在者不足付又
<pb:KR4h0102_WYG_057-8b>
不知伯章存亡姑¶慰之曰天方雨雨止為母訪之茍無人
事母環雖貧獨不能¶奉母乎且環父與允恭交好如兄
弟今母貧困不歸他人而¶歸環家此二父導之也願母
無他思時兵後歳饑民骨肉不¶相保母見環家貧雨止
堅欲出問他故人環令媵女從其行¶至暮果無所遇而
返坐乃定環購布帛令妻為製衣衾自環¶以下皆以母
事之母性&KR0310;急少不愜意輒詬怒環私戒其家¶人順其
所為勿以困故輕慢與較母有痰疾環親為烹藥進¶匕
<pb:KR4h0102_WYG_057-9a>
筯以母故不敢大聲語越十年環為太常賛禮郎奉詔
祠¶㑹稽還道嘉興逢其子伯章泣謂之曰太夫人在環
家日夜<md:KR4h0102_SBCK_057-6a>¶念少子成疾不可不早往見伯章若無所聞第
曰吾亦知之¶但道逺不能至耳環歸半歲伯章來是日
環初度母見少子¶相持大哭環家人以為不祥止之環
曰此人情也何不祥之¶有既而伯章見母老恐不能行
竟紿以他事辭去不復顧環¶奉母彌謹然母愈念伯章
疾頓加後三年遂卒將死舉手向¶環曰吾累杜君吾累
<pb:KR4h0102_WYG_057-9b>
杜君願杜君生子孫咸如杜君言終而¶氣絶環具棺槨
斂殯之買地城南鍾家山葬之歲時常祭其¶墓云環後
為晉王府録事有名與余交¶
史官曰交友之道難矣翟公之言曰一死一生乃知交
情彼¶非過論也實有見於人情而云也人當意義相得
時以身相¶許若無難事至事變勢窮不能蹈其所言而
背去者多矣况¶死而能養其親乎吾觀杜環事雖古所
稱義烈之士何以過<md:KR4h0102_SBCK_057-6b>¶而世俗恒謂今人不逮古人不亦
<pb:KR4h0102_WYG_057-10a>
誣天下士也哉¶
　　蔣貞婦傳¶
蔣貞婦徳新世居歙之黄山自幼莊靜父忠甫為之擇
配鮮¶有當意者年二十有八始歸同郡羅宣明宣明鄂
州刺史諸¶孫家法素謹貞婦奉尊章處先後咸成禮度中
外稱之弗置¶至正壬辰蘄黄妖㓂起破州郡屠劉人如
刈草菅蔓延將至¶歙宣明㪚家貲募兵保障鄉井已而
兵大集歙城陷官軍復¶者再三宣明功為多癸已夏四
<pb:KR4h0102_WYG_057-10b>
月元帥沙布迪音治歙城以宣¶明慷慨仗義俾分築一
百三十尺宣明之家索於用兵其計¶無所從貞婦盡售
奩中物相之宣明忘其憂乙未冬十二月¶祁門黟縣惡
少年構浮梁劇盜來犯歙宣明謂貞婦曰我素¶負殺賊
名賊必不貸我汝宜相從軍中如何貞婦曰婦人在<md:KR4h0102_SBCK_057-7a>¶軍
中兵氣恐不揚子獨不聞之乎妾有兄弟在香山砦柵
頗¶可守妾往依之君努力自愛勿以妾為念也遂灑泣
而别丙¶申春正月歙城復陷宣明請兵江浙行中書賊
<pb:KR4h0102_WYG_057-11a>
聞宣明妻孥¶在香山攻之益力二月天雨雪寨破賊大
肆焚掠初貞婦以¶宣明從征不忍茹酒肉至是炮炙行
觴命左右醉飽以二子¶驢兒馬兒屬蒼頭奴詹寄詹勝
寳曰事勢至此我誓不受辱¶一死決矣然不可使羅氏
無後汝宜䕶二兒還主翁也言訖¶勝寳負驢兒出媵人
挾馬兒繼之貞婦又繼之遇賊石崖上¶賊遂褫其衣貞
婦力拒賊攫貞婦髪貞婦齧其臂爪其面出¶血罵曰死
狗奴汝何不殺我賊怒斫其臂以刀舂之墜崖而¶死驢
<pb:KR4h0102_WYG_057-11b>
兒見母死哭罵曰賊賊爭忍殺吾母他冦曰何等小物¶
敢爾邪横槊刺其背死勝寳遁寄不勝怒執木㦸擊傷
數冦<md:KR4h0102_SBCK_057-7b>¶與媵人皆遇害日將夕冦退貞婦從姪蔣志道從
積屍中縁¶崖下見貞婦屍如生傍有衣篋類有物窣窣
然動啓視之馬¶兒在焉亟抱以歸宣明云¶
太史公曰喪亂之餘女婦以節著者有矣若歙之蔣氏
何其¶烈哉夫以柔脆之身竟欲抗如虎之盜自非義激
于中視死¶如歸其氣不如是之明也大抵故家遺俗詩
<pb:KR4h0102_WYG_057-12a>
書之澤弗替宣¶明又能奮揚而飭導之使一門之内婦
死於夫子死於母而¶一蒼頭之㣲亦能為其主捐軀此
殆難以聲音笑貎為也然¶則宣明亦賢矣哉賢者宜有
後篋中之兒所以能獲全於今¶也¶
　　考定伯夷傳　　　　　　　　　王　禕¶
伯夷叔齊孤竹君之二子也伯夷名允字公信叔齊名
致字<md:KR4h0102_SBCK_057-8a>¶公達夷齊其諡也始墨胎氏父曰初字子朝(自伯/夷名)
(允以下據韓詩外/傳¶吕氏春秋增入)父欲立叔齊及父卒叔齊譲伯夷伯
<pb:KR4h0102_WYG_057-12b>
夷曰父命也遂¶逃去叔齊亦不肯立而逃之國人立其
中子於是伯夷叔齊¶聞西伯昌善養老盍往歸焉及至
西伯卒武王載木主號為¶文王東伐紂伯夷叔齊扣馬
而諫曰父死不葬爰及干戈可¶謂孝乎以臣弑君可謂
仁乎左右欲兵之太公曰此義人也¶扶而去之武王已
平殷亂天下宗周而伯夷叔齊恥之曰吾¶聞古之士遭
治世不避其任遇亂世不為茍存今天下亂周¶徳衰其
竝乎周以塗吾身也不若避之以潔吾行(自曰吾聞古/之士以¶下據)
<pb:KR4h0102_WYG_057-13a>
(莊子/增入)義不食周粟隠於首陽山采薇而食之及餓且死
作¶歌其辭曰登彼西山兮采其薇矣以暴易暴兮不知
其非矣¶神農虞夏忽焉没兮我安適歸矣于嗟徂兮命
之衰矣遂餓<md:KR4h0102_SBCK_057-8b>¶死於首陽山¶
太史公曰夫學者載籍極愽猶考信於六藝詩書雖缺
然虞¶夏之文可知也堯將遜位讓於虞舜舜禹之間岳
牧咸薦乃¶試之於位典職數十年功用既興然後授政
示天下重器王¶者大統傳天下若斯之難也而説者曰
<pb:KR4h0102_WYG_057-13b>
堯讓天下於許由許¶由不受恥之逃隠及夏之時有卞
隨務光者此何以稱焉孔¶子序列古之仁聖賢人如呉
太伯伯夷之倫詳矣余登箕山¶其上蓋有許由冢云余以
所聞由光義至高其文辭不少槩¶見何哉(此太史公将/稱伯夷讓國)
(之節故先述帝堯讓位之難及由尤不受讓之義因以/見由光雖義高其事見¶扵經史而伯夷之節則賴孔子)
(序列古/名傳也)孔子曰伯夷叔齊不念舊惡怨是用¶希求仁得
仁又何怨乎余悲伯夷之意睹軼詩可異焉或曰¶天道
無親常與善人若伯夷叔齊可謂善人者非邪積仁潔<md:KR4h0102_SBCK_057-9a>¶
<pb:KR4h0102_WYG_057-14a>
行如此而餓死由是觀之怨邪非邪(此舉孔子稱道伯/夷之辭言其求仁)
(得仁固若¶無怨然兄弟讓國乃至餓死莫能/無怨乎蓋言其若有怨所以明其實無怨也)且七十子
之徒仲尼¶獨薦顔淵為好學然囘也屢空糟糠不厭而
卒蚤夭天之報¶施善人其何如哉盜跖日殺不辜肝人
之肉暴戾恣睢聚黨¶數千人横行天下竟以壽終是遵
何徳哉此其尤大彰明較¶著者也至若近世操行不軌
専犯忌諱而終身逸樂富厚累¶世不絶或擇地而蹈之
時然後出言非公正不發憤而遇禍¶災者不可勝數也
<pb:KR4h0102_WYG_057-14b>
余甚惑焉儻所謂天道是邪非邪(此引言顔子有¶徳而/早夭盜跖暴戾壽終)
(又極言操行不軌者乃富厚累代公正發憤者反遇禍/災所以反復致意於伯夷以讓國之賢¶而至於餓死也)
孔子曰道不同不相為謀亦各從其志也故曰富貴¶如
可求雖執鞭之士吾亦為之如不可求從吾所好嵗寒
然¶後知松柏之後凋舉世混濁清士乃見賈子曰貪夫
徇財烈<md:KR4h0102_SBCK_057-9b>¶士徇名夸者死權衆庶憑生豈以其重若彼其
輕若此哉(此¶言人之志善惡不同為善者因衆人之惡/而愈見然則盜跖曷嘗為足重而伯夷雖餓)
(死豈足/為輕哉)易曰同明¶相照同類相求雲從龍風從虎聖人
<pb:KR4h0102_WYG_057-15a>
作而萬物覩君子疾没¶世而名不稱焉伯夷叔齊雖賢
得夫子而名益彰顔淵雖篤¶學附驥尾而行益顯巖穴
之士趨舍有時若此類名堙滅而¶不稱悲夫閭巷之人
欲砥行立名者非附青雲之士惡能施¶於後世哉(末又/申言)
(為善者必待於聖人以著名而惡没世之後善名之不/著所以深幸伯夷得孔子而名彰¶顔淵由附驥尾而行)
(顯/也)¶
太史公伯夷傳自漢以來論者莫不稱其文章之竒偉
萬喙¶一辭無異議者以予論之則有不然遷作史記體
<pb:KR4h0102_WYG_057-15b>
制最正其¶列傳之體必首著名氏鄉里世系繼序行能
功烈之始終而¶其末論㫁之辭則别稱太史公曰云云
以補所未備之事發<md:KR4h0102_SBCK_057-10a>¶所不盡之意觀乎老莊管晏申韓
孫呉等傳為體皆然獨伯¶夷傳首述載籍愽考等語次
述太史公曰余登箕山等語乃¶始及夷齊之事而遂以
天道無親等語終之辭意不倫體制¶乖舛意者必有錯
簡而後世承訛襲謬不以為非也司馬貞¶索隠張守節
正義不過隨文生意曲為注解予竊病之因為¶考尋其
<pb:KR4h0102_WYG_057-16a>
指意易置其文辭之先後而訂定之間復援據古説¶補
其一二而頗加箋訓庶幾其體正而義明讀而習之者
有¶所取法也或曰太史公之文至矣後學顧乃妄議而
竊更之¶不已僭乎曰非然也予之考定是傳也實因其
本文而更次¶第之曷有妄贅一辭哉且書之武成禮之
大學既列為聖人¶之經而在先儒悉嘗更改則予於是
而考定之乃所以成其¶美也而奚僭之為况乎史記本
不完之書故禇少孫小司馬<md:KR4h0102_SBCK_057-10b>¶氏輒為之補益設以僭罪
<pb:KR4h0102_WYG_057-16b>
予則於二人也其又將何尤庸志¶諸傳後以竢覽者詳
焉¶
　　熊孝子傳¶
熊孝子者名仁聸唐洪州海昏縣人也性至孝仕為左
衞府¶叅軍袁州宜春縣丞喪母奉柩而歸卜宅兆於縣
西之歸義¶鄉而其地岡阜峻嶮喪轝莫能致也仁聸念
非水道不可達¶誓傾家貲掘地為川以通江方庀工俄
而天大雨水自墓旁¶近地湧出成川與江流接舟以得
<pb:KR4h0102_WYG_057-17a>
達而窀穸之事遂矣既葬¶結廬墓側居六年有慈烏來
巢共稱異焉於是江西觀察使¶路嗣恭列其孝行以聞
大厯十年秋勅旌表其門閭仁聸後¶再調江州司户又
遷越州蕭山縣令卒于官年七十有三世¶因名其川曰
孝子港橋曰孝感所居里門曰孝錫坊海昏<md:KR4h0102_SBCK_057-11a>¶至宋改建
昌𨽻南康軍淳熈六年新安朱熹守南康首命有¶司依
准勅令䕶其墓且遣使祭之其文曰熹假守茲土攷諸¶
圖經以求此邦前賢潛徳隠行之實於建昌得陳太中
<pb:KR4h0102_WYG_057-17b>
大夫¶司馬暠從事中郎司馬延義以及熊君皆以孝徳
聞而熊君¶精誠所感獨致湧水成川之應私心竊敬仰
焉乃復以其事¶請于朝有㫖洊加旌表繼而嘉禾陸徳
輿來為守聞而嘆曰¶熊孝子事前守朱文公之所表章
也吾其敢不成其志則大¶書有唐熊氏旌表門閭八字
勒諸石俾縣令鄭伯承新作其¶里門厥後為守令者咸
䕶視之惟謹莫或能廢也孝子子孫¶相繼緜衍至于今
十一世矣
<pb:KR4h0102_WYG_057-18a>
太史氏曰余家烏傷縣縣人有顔氏者秦人也蓋葬其
親而¶躬土焉羣烏銜土來助烏吻皆傷故漢即其地縣
且名之<md:KR4h0102_SBCK_057-11b>¶至唐又改名義烏表孝行也及余得建昌熊孝
子事至慈烏¶來巢與吾顔氏事頗相類為之於邑乆之
因竊嘆曰至哉孝¶乎一念之烈其感物固如是夫傳曰
孝弟之至通於神明信¶哉¶
　
　
<pb:KR4h0102_WYG_057-18b>
　
　
　
　
　
　
　
　明文衡巻五十七
